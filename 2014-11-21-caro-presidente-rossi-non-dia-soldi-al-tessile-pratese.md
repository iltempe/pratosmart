---
id: 1475
title: Caro presidente Rossi, non dia soldi al tessile pratese!
date: 2014-11-21T10:00:47+00:00
author: Matteo
layout: post
guid: http://pratosmart.teo-soft.com/?p=1475
permalink: /caro-presidente-rossi-non-dia-soldi-al-tessile-pratese/
dsq_thread_id:
  - 3247916371
categories:
  - Blog
  - Economia
tags:
  - economia
  - prato
  - tessile pratese
---
[<img class="alignleft size-medium wp-image-1476" src="http://pratosmart.teo-soft.com/wp-content/uploads/2014/11/Filati-1024x757-300x221.jpg" alt="Filati-1024x757" width="300" height="221" />](http://pratosmart.teo-soft.com/wp-content/uploads/2014/11/Filati-1024x757.jpg)Carissimo Presidente della Regione Toscana,

<p style="text-align: justify;">
  è di questi giorni la <a href="http://www.notiziediprato.it/news/la-regione-investe-sul-cardato-quasi-due-milioni-di-euro-di-contributi-per-le-aziende-della-filiera-pratese" target="_blank">notizia</a> (che io ho appreso ieri grazie ad una segnalazione) per cui starebbe per uscire un bando regionale che prevede l&#8217;assegnazione da parte della regione di 1 milione e 829 mila euro destinati esclusivamente alle imprese tessili e di confezioni che dichiarano di produrre cardato almeno per il 60% delle loro attività, questo rientrerebbe nella gestione di un progetto integrato di sviluppo dell&#8217;area pratese per la valorizzazione e l&#8217;innovazione del nostro distretto tessile.
</p>

<p style="text-align: justify;">
  Le sto scrivendo questa mia lettera, per chiederle di non assegnare quei soldi secondo quei requisiti. A Prato non siamo pronti a far fruttare sul territorio quelle risorse per questo settore che da anni è decotto e defunto. Quel tessile che ci ha fatto vivere bene per anni e che ha permesso a tanti giovani come me di avere gli studi finanziati dai loro genitori, non esiste più se non per casi sporadici di aziende che hanno saputo mantenersi specifiche nicchie di mercato.
</p>

<p style="text-align: justify;">
  Oltre ai dati evidenti della cristi degli ultimi 10 anni per cui le aziende sono drasticamente diminuite, c&#8217;è un fattore di mercato globale che nessuno ha mai colto qui da noi. Non si è compreso, caro signor presidente, che se oggi io voglio una maglia di lana me la faccio fare in Cina, in Giappone, in Africa o in Francia semplicemente con un click di mouse pagandola quanto la pagherei comprandola qui e personalizzandola tramite un sito web come voglio io e non per questo mi sento meno pratese, anzi: sono un pratese che vive il tempo che viviamo nel mercato di internet.
</p>

<p style="text-align: justify;">
  Non si è ancora compreso che parlare di <em>distretto tessile pratese</em> è quanto di più &#8220;ottocentesco&#8221; e dannoso si possa fare per l&#8217;economia locale: significa chiudere l&#8217;economia di una città quando il mondo è ormai andato verso l&#8217;interconnessione non solo dei prodotti ma anche delle competenze.
</p>

<p style="text-align: justify;">
  Da qui la mia richiesta di non dare più soldi al settore tessile pratese: se vuole, quei soldi li dia alle stesse imprese, ma imponga loro di fare innovazione vera sul territorio. Imponga loro di introdurre innovazione sociale per far progredire la città. Questo serve. Servono, ad esempio, aziende che abbiano finanziamenti da investire subito in processi di artigianato digitale che fanno della stampa 3D il loro punto di forza. Non crede ad esempio che la manualità dell&#8217;operaio tessile pratese potrebbe essere re-investita in questo?
</p>

<p style="text-align: justify;">
  Non crede che si debba in qualche modo dare credito a chi spinge sui concetti di makers e di &#8220;do it yourself&#8221; ? Concetti che noi pratesi abbiamo sempre avuto, ma che ora dobbiamo attualizzare al giorno di oggi tramite le moderne tecnologie e tramite l&#8217;interconnesione col mondo intero.
</p>

<p style="text-align: justify;">
  Non crede forse che quindi si debbano premiare quelle realtà aziendali che dimostrano che l&#8217;information technology non è un nemico dell&#8217;artigianato anzi lo potenzia in tutti i suoi aspetti?
</p>

<p style="text-align: justify;">
  Non crede che se quei 2 milioni di euro Prato li investisse in un ecosistema innovativo composto da un HackLab, un Fablab e qualche spazio in più di coworking avremmo tutti (comprese le aziende pratesi) da guadagnarci? Non crede che le startup di tanti ragazzi giovani potrebbero trovare in questi luoghi terreno fertile?
</p>

<p style="text-align: justify;">
  Mi aspetto, signor presidente, che lei ripensi vivamente ai termini di questo bando, sarò ben lieto se la regione investirà su Prato, ma le chiedo di non farlo investendo su un&#8217;economia &#8220;analogica&#8221; come è quella del nostro tanto &#8220;caro amato distretto tessile&#8221;.
</p>

<p style="text-align: justify;">
  Cordiali Saluti
</p>

<p style="text-align: justify;">
  MT
</p>