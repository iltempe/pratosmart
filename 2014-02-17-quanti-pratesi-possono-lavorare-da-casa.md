---
id: 92
title: Quanti pratesi possono lavorare da casa?
date: 2014-02-17T22:07:41+00:00
author: Matteo
layout: post
guid: http://pratosmart.teo-soft.com/?p=92
permalink: /quanti-pratesi-possono-lavorare-da-casa/
dsq_thread_id:
  - 3538361418
categories:
  - Ambiente
  - Blog
  - Economia
  - Mobilità
  - Vita
tags:
  - prato
  - smartcity
  - telelavoro
---
<p style="text-align: justify;">
  <img class="alignright" alt="" src="http://www.architetturaecosostenibile.it/images/stories/2014/ufficio-casa-moss-c.jpg" width="620" height="320" />Da quando sono iniziati i progetti <a title="Pratosmart" href="http://www.pratosrmart.org" target="_blank">Pratosmart</a> e <a title="Pratociclabili" href="www.pratociclabili.com" target="_blank">Pratociclabili</a> molte persone mi chiedono come risolverei a Prato il problema del traffico. E&#8217; sicuramente vero che le infrastrutture devono avere una fase di pianificazione importante prima ancora che i progetti siano messi in atto. Non si può andare avanti a sottopassi che devono essere chiusi al primo acquazzone o a sovrappassi da milioni di euro (chiamatemi populista e banalista&#8230;come volete). Vi suggerisco qui un modo per cambiare le cose. Come al solito proviamo a stravolgere la realtà che conosciamo da sempre. Provate a non pensare Prato come la conoscete oggi. A questo proposito è possibile evitare, o almeno ridurre considerevolmente, il prezzo elevato che l’ambiente paga ogni giorno, quando <strong>centinaia di lavoratori si spostano in automobile per raggiungere il posto di lavoro</strong>? Sappiamo che questa pratica quotidiana innalza i livelli di PM10, d’inquinamento da gas di scarico e di smog in generale, e si colloca tra le cause che provocano cambiamenti climatici sempre più allarmanti. Lavorare da casa potrebbe essere una soluzione, almeno secondo il designer Victor Vetterlein che ha realizzato MOSS, un micro ufficio ad hoc per questo problema.
</p>

<p style="text-align: justify;">
  Il progettista e designer statunitense Victor Vetterlein, per risolvere il problema, ha pensato di promuovere <strong>un ufficio modulare, prefabbricato ed ecosostenibile</strong>, proponendolo a quelle aziende che si servono di dipendenti “home-working”, cioè che lavorano da casa, fornendo loro uno spazio autosufficiente e confortevole. L’obiettivo è quello di <strong>incrementare la produttività e tenere lontane dalle strade il numero più alto possibile di automobili.</p> 
  
  <p>
    </strong><strong>MOSS</strong>, questo il nome dell’ufficio, è l’acronimo di <strong>Micro Office Systems</strong> <strong>Space</strong>, ha una forma ottagonale e una superficie di quattro metri quadrati; offre il vantaggio di poter essere affittato o acquistato dalle aziende per i loro dipendenti, trasportato su camion e installato in giardini o cortili. L’aspetto è quello di <strong>una piccola casetta, dotata di ogni comfort</strong>, il cui approvvigionamento energetico è assicurato da una <strong>copertura a pannelli solari </strong>che, oltre a fornire l’energia necessaria, durante i mesi estivi fornisce protezione dalle radiazioni solari, poiché i pannelli sono montati con staffe che li tengono leggermente rialzati. La struttura principale è realizzata in <strong>legno lamellare</strong> con piastre di collegamento in acciaio, l’interno è rivestito con <strong>pannelli strutturali coibentati</strong>, mentre all’esterno si sono usati <strong>pannelli compositi in alluminio</strong>. Un <strong>lucernario</strong> favorisce luce e ventilazione naturali, riducendo i consumi energetici ma, qualora vi fosse necessità di più energia, è possibile montare una piccola <strong>turbina eolica</strong>.<br /> MOSS inoltre è già integrato con <strong>linee telefoniche, connessione a internet e postazione computer</strong>, per collegarsi all’ufficio agevolmente e senza stress.
  </p>
  
  <p>
    Da parte del progettista, è in fase di concetto l’idea di estendere il modulo includendo un bagno, una piccola cucina e un serbatoio per la raccolta delle acque.
  </p>
  
  <p style="text-align: justify;">
    Cari amici pratesi come sempre io ve lo dico, poi fate voi.
  </p>