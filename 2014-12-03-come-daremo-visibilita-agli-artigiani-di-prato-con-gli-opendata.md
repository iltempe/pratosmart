---
id: 1531
title: 'Come daremo visibilità agli artigiani di #prato con gli #opendata'
date: 2014-12-03T13:37:16+00:00
author: Matteo
layout: post
guid: http://pratosmart.teo-soft.com/?p=1531
permalink: /come-daremo-visibilita-agli-artigiani-di-prato-con-gli-opendata/
dsq_thread_id:
  - 3286374283
categories:
  - Blog
  - Economia
  - Makers
  - Opendata
tags:
  - artigianato
  - prato
  - pratoartigianoinbottega
---
<p style="text-align: justify;">
  <a href="http://pratosmart.teo-soft.com/wp-content/uploads/2014/12/artigiani-digitali.jpg"><img class="alignleft  wp-image-1533" src="http://pratosmart.teo-soft.com/wp-content/uploads/2014/12/artigiani-digitali.jpg" alt="artigiani-digitali" width="303" height="201" srcset="http://pratosmart.teo-soft.com/wp-content/uploads/2014/12/artigiani-digitali-300x199.jpg 300w, http://pratosmart.teo-soft.com/wp-content/uploads/2014/12/artigiani-digitali.jpg 645w" sizes="(max-width: 303px) 100vw, 303px" /></a>E’ stata un’idea partorita dai ragazzi della startup <a href="http://www.madedafranco.it">Made Da Franco</a> che mi son sentito di sposare da subito: <b>#pratoartigianoinbottega</b> è un bel progetto per portare l’artigianato pratese online, digitalizzarlo ed iniziare a renderlo visibile al mondo per creare oppurtunità sul territorio.
</p>

<p style="text-align: justify;">
  Alla base c’è l’intenzione di valorizzare il sapere artigiano pratese selezionando alcuni esercizi sul territorio e creando per loro un servizio che dia risalto alle loro competenze esaltandole con gli strumenti delle moderne tecnologie digitali.
</p>

<p style="text-align: justify;">
  Il mio contributo nell’operazione è stato quello di proporre un metodo per cui la mappatura partisse dagli opendata: nello specifico gli artigiani ad oggi selezionati sono stati mappati come punti di interesse su <a href="http://www.openstreetmap.org/">OpenStreetMap</a> ed identificati tramite un preciso tag (<i>craft </i>che significa appunto “artigiano”<i>).</i>
</p>

<p style="text-align: justify;">
  La mappatura è avvenuta in stretta collaborazione con i ragazzi della startup che si sono dimostrati da subito volenterosi di imparare “come si mappa un artigiano”.
</p>

<p style="text-align: justify;">
  <i>In questo modo chiunque, anche solo consultando o interrogando OpenStreetMap può trovare dove si trova una falegnameria o un vetraio a Prato e riusare il dato senza vincoli di nessun tipo.</i>
</p>

<p style="text-align: justify;">
  Ovviamente Made ha presentato oggi<a href="http://www.madedafranco.it" target="_blank"> una propria mappa</a> (ottenuta dagli opendata di cui sopra), sulla quale intende basare il suo “servizio” all’artigianato pratese: al momento questa mappa rende visibili ed identificabili a colpo d’occhio tutti i punti mappati su OpenStreetMap. C’è l’intenzione di ampliare l’applicazione web per fare in modo che i criteri di ricerca siano più affinati e che si possano avere più informazioni sull’artigiano.
</p>

<p style="text-align: justify;">
  Chiunque voglia predisporsi per l’iniziativa può mapparsi su OSM con un punto geolocalizzato nel luogo dove si trova la bottega artigiana taggandola con l’apposito tag <i>craft</i> e specificando l’attività dell’esercizio.
</p>

<p style="text-align: justify;">
  Di base il concetto che per me è importante di questa operazione è che si gettano le basi di un processo per cui <b>attraverso l’apertura di dati si creano presupposti per dare un’opportunità all’economia locale</b>: non solo quella della startup Made, ma anche quella del prezioso sapere artigiano che in questo modo viene georeferenziato in una piattaforma di visibilità globale.
</p>

<p style="text-align: justify;">
  &#8230;E tutto questo (guarda caso) mischiando i saperi. Bravi!
</p>

<p style="text-align: justify;">
  PS Il mio personale ringraziamento a tutta la community <a href="http://openstreetmap.it/">openstreetmap Italia </a>che mi supporta dal punto di vista tecnico (quando ne ho bisogno) in questa mia avventura per l’innovazione sociale a Prato.
</p>