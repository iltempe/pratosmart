---
id: 506
title: Alcune riflessioni sullo stato dell’agenda digitale fatte da un bischero come me
date: 2014-06-11T11:03:09+00:00
author: Matteo
layout: post
guid: http://pratosmart.teo-soft.com/?p=506
permalink: /alcune-riflessioni-sullo-stato-dellagenda-digitale-fatte-da-un-bischero-come/
dsq_thread_id:
  - 3045408412
categories:
  - Blog
tags:
  - agenda digitale
---
<p style="text-align: justify;">
  <img class="alignleft" src="http://www.itespresso.it/wp-content/uploads/2013/11/europa-gartner.png" alt="" width="370" height="229" />Faccio riferimento ai <a href="https://ec.europa.eu/digital-agenda/en/scoreboard">dati </a>pubblicati tramite la digital agenda scoreboard europea e <a href="http://www.agendadigitale.eu/infrastrutture/385_italia-senza-strategia-sul-digitale-rapporto-2013-sulla-digital-agenda-scoreboard.htm">all’analisi </a>della testata &#8220;agenda digitale&#8221; per fare il punto sullo stato di avanzamento dell’Italia in tema di agenda digitale, ovvero di quell’insieme di provvedimenti che l’Europa ha definito come necessari per l’evoluzione tecnologica (e per il &#8220;cambiamento innovativo&#8221; aggiungo io) del nostro continente. Evidentemente l’agenda digitale ha una sua incarnazione europea, nazionale, regionale ed urbana in vari livelli di provvedimenti da contestualizzare anche per Prato. Lasciatemi dire che è proprio il contesto urbano quello dove le direttive dall’alto si mischiano con i flussi provenienti dalla società e dalle iniziative civiche ed è qui che le due correnti devono trovare una armonia nella strategia da adottare altrimenti l’insuccesso è assicurato. Detto questo vediamo intanto i dati più interessanti a livello nazionale.
</p>

<p style="text-align: justify;">
  <b>Banda larga</b>: i target europei prevedono per il 2013 il 100% di copertura con banda larga (superiore a 2Mps), che nel 2020 diventa il 100% di copertura con banda superiore ai 30Mps, accompagnata dal 50% in banda superiore ai 100Mps (banda ultralarga). L’Italia mantiene una percentuale vicina al target per la banda a 2Mps  mentre è tremendamente fuori strada sulla banda oltre i 30Mps (ultima con la Grecia).
</p>

<p style="text-align: justify;">
  <b>Acquisti e vendite online</b> I target europei prevedono per il 2015 che il 50% delle persone abbiano fatto acquisti online (e il 20% anche fuori dal proprio Paese) e che il 33% delle PMI abbia effettuato vendite online. L’Italia sui primi due indicatori è posizionata nel quadrante di retroguardia, meglio solo di Bulgaria e Romania, con meno del 20% di persone che hanno acquistato online
</p>

<!--more-->

(e di questi la metà oltre confine), contro una media europea del 45%. Stessa situazione per le PMI, dove meno del 5% delle italiane effettua commercio elettronico, in grande ritardo rispetto alla media europea (13%).

<p style="text-align: justify;">
  <b>Uso di Internet da parte della popolazione</b> I target europei prevedono per il 2015 che utilizzi Internet regolarmente il 75% della popolazione europea (almeno una volta la settimana), il 60% della popolazione svantaggiata e che si riduca al 15% la parte di popolazione che invece non l’ha mai usato. Qui l’arretratezza italiana è non solo evidente (poco più del 50% di utenti “regolari” e quasi il 40% di popolazione che non ha mai usato Internet) ma anche in progressivo incremento, poiché Paesi in ritardo (come la Polonia, la Romania, il Portogallo) si muovono con tassi decisamente più elevati e via via raggiungono livelli migliori di quelli italiani.
</p>

<p style="text-align: justify;">
  <b>Uso di servizi di egovernment</b> L’indicatore a carico di ciascun Paese europeo (popolazione che usa servizi di egovernment) prevede un target del 50% per il 2015. Questo dato, evidentemente correlato a quello complessivo sull’uso di Internet, vede l’Italia in sostanziale ritardo (meno del 20% contro l’oltre il 40% della media europea) rispetto a tutti i Paesi europei.
</p>

<p style="text-align: justify;">
  Sui dati ragazzi ci si fa poco, sono numeri. I numeri in generale parlano sempre in modo piuttosto chiaro e si riflettono sicuramente in modo diverso a vari livelli sulle varie regioni e le varie città come Prato. Ma a mio avviso qui il problema italiano non è quantitativo, ma qualitativo ossia nel merito. La politica italiana è quella che non ha saputo adottare strategie di vera innovazione nazionale. Ecco le mie riflessioni per Prato. Non dimentichiamoci che la nostra pubblica amministrazione è quella del “dobbiamo anche pensare a chi non ha internet”. Posso chiedere se si è mai pensato veramente a chi ha internet e a chi potrebbe averlo ed usarlo? Si è mai pensato a come internet potesse permeare nella vita delle persone e migliorarla? Si è mai fatto una politica seria di social networking (e non di social network)? Si è mai preso impegni di sensibilizzazione culturale in merito all’innovazione sociale dentro l’area pratese?
</p>

<p style="text-align: justify;">
  Molto più banalmente, posso chiedere se è accettabile che un modulo PDF che trovo online sul sito del comune mi venga comunque spedito a casa via lettera “per quelli che non hanno internet” ?
</p>

<p style="text-align: justify;">
  Ecco il nostro errore: aver vissuto con la paura della rete ed è la paura che ancora molti hanno: l’abbiamo inculcata nella testa delle persone che oggi ovviamente temono il web e lo guardano come uno strumento culturalmente lontano e persino &#8220;oscuro&#8221;.
</p>

<p style="text-align: justify;">
  So bene che ci sono persone capaci anche in politica che hanno fatto qualcosa per la nostra città. So cosa è stato fatto e non è tempo di ribadirlo. Ma la realtà è che Prato, ha un disperato bisogno prima di tutto culturale di capire e parlare di questi temi. Non possiamo più considerare l’agenda digitale come un argomento elitario per alcuni esperti. Non ci è più consentito lasciare la questione ai tecnici. Perchè i tecnici, per quanto bravi, se non sono guidati da strategie di smartness serie non innoveranno un bel nulla. E&#8217; il motivo per cui l&#8217;agenda digitale va aperta a chi le strategie ce le ha in testa e vuole condividerle con le persone che vivono nella sua città. E perchè non mi si accusi di parlare di aria fritta vi lascio solo altri due dati che mettono in connessione i temi sopra esposti con la crescita: l’app economy (ossia l’economia legata ad applicazioni mobile) in Europa da sola potrebbe generare un milione in più di posti di lavoro e contribuire con 63 miliardi di euro all’economia continentale dal 2018. E ancora: cinquantamila posti di lavoro e mezzo punto di Pil per l’Italia erano le stime di nuova occupazione che potrebbe arrivare dal tema open data al Maggio 2013.
</p>

<div class="jetpack-video-wrapper">
  <span class='embed-youtube' style='text-align:center; display: block;'></span>
</div>