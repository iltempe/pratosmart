---
id: 162
title: 'Palazzi Intelligenti per Città alla &#8220;Svolta Buona&#8221;'
date: 2014-03-16T20:13:23+00:00
author: Matteo
layout: post
guid: http://pratosmart.teo-soft.com/?p=162
permalink: /palazzi-intelligenti-per-citta-alla-svolta-buona/
dsq_thread_id:
  - 3271314002
categories:
  - Blog
  - Vita
tags:
  - new york
  - prato
  - smartcity
---
<p style="text-align: justify;">
  Stasera vi racconto qualcosa che con Prato c&#8217;entra poco, me c&#8217;entra molto con il cambiamento di cui Prato deve entrare a far parte. E per capire questo l&#8217;esempio che vi porto è estremo. Nessuno mi dica: &#8220;Sie&#8230;.e noi icche ci s&#8217;entra&#8221; perchè noi con questo ci entriamo e molto dato lo stato catatonico in qui risiede adesso il nostro settore &#8220;edilizia&#8221;. Ci vogliono città che abbiano coraggio, per questo tipo di rivoluzioni, e dato che in questi giorni non si fa altro che altro che parlare di Svolta Buona, signori miei, queste sono le svolte.
</p>

<p style="text-align: justify;">
  La notizia è che entro il 2015 16 grattacieli di Manhattan, a New York avranno in volto nuovo. Un volto smart.
</p>

<p style="text-align: justify;">
  Il sistema, che è stato sinora installato su quattro grattacieli di proprietà della Rudin Management Company, è il primo esempio di sistema operativo creato da un team composto da rappresentanti dell&#8217;industria, da università e da proprietari di edifici. Di-BOSS (così si chiama la soluzione tecnologica in questione) nasce  dalla collaborazione tra Finmeccanica, Selex ES, la società di real estate Rudin Management Company e la Columbia University di New York.
</p>

<p style="text-align: justify;">
  Il sistema è in grado di &#8220;far parlare&#8221; lo stesso linguaggio a tutti i singoli sistemi complessi che gestiscono le specifiche funzionalità degli edifici, quali: distribuzione elettrica, distribuzione del riscaldamento e del condizionamento, gestione degli ascensori, sistema idrico, sistema di illuminazione, controllo degli accessi, sistemi antincendio, sistemi di sicurezza, rete ICT, energie rinnovabili e storage energetica e, infine, mobilità elettrica.
</p>

<p style="text-align: justify;">
  Tutti i singoli sistemi diventano parte di un sistema centrale, controllato da un unico cervello, in grado di &#8220;imparare&#8221; dalle esigenze e dai comportamenti dell&#8217;edificio e dei suoi residenti per riorganizzarne, successivamente, le funzioni in chiave di risparmio energetico da una parte e comfort e sicurezza degli abitanti dall´altra.
</p>

<p style="text-align: justify;">
  E&#8217; questo il nuovo volto del futuro della Grande Mela, che, secondo il <a href="http://www.thewealthreport.net/#sthash.KslhYdjW.dpbs" target="_blank">Wealth Report</a>, uno studio redatto dalla società immobiliare Knight Frank per analizzare l&#8217;andamento degli investimenti di lusso e del mercato immobiliare di alto livello, entro i prossimi dieci anni<a href="http://blueandgreentomorrow.com/2014/03/13/new-york-set-to-overtake-london-as-top-global-city-for-ultra-wealthy/" target="_blank"> supererà anche Londra nella classifica delle città più importanti per gli ultraricchi</a>. E città più ricche hanno anche maggiori risorse e competenze per trasformarsi in Smart City.
</p>

<p style="text-align: justify;">
  <img class="alignleft" alt="" src="http://www.greenbiz.it/images/stories/energia/grattacieli.jpg" width="620" height="929" />La classifica viene redatta prendendo in considerazione quattro parametri &#8211; qualità della vita,attività economica, conoscenza/influenza e potere politico – oltre al numero di paperoni che hanno già fissato la propria residenza ufficiale nelle diverse città esaminate.
</p>

<p style="text-align: justify;">
  Oltre Londra e New York, che nel 2013 si sono collocate, rispettivamente, in prima e seconda posizione, nella top 5 delle città più confacenti a ricchi e ricchissimi ci sono anche Singapore, Hong Kong e Ginevra.
</p>

<p style="text-align: justify;">
  (fonte <a title="Greenbiz" href="http://www.greenbiz.it/smart-city/9992-new-york-di-boss" target="_blank">Greebiz</a>)
</p>

<p style="text-align: justify;">
  Come sempre dietro tutto questo c&#8217;è un&#8217;idea di base, quella della condivisione delle esigenze di un edificio con molti altri. Potremmo immaginare (senza sognare) che le nostre città in tempi brevi possano essere gestite in modo completamente automatizzato grazie ad un&#8217;intelligenza centrale la quale raccolga i dati dalle nostre abitazioni e fornisca le risorse sulla base delle esigenze di ognuno. Detto così qualcuno potrebbe accusarmi di essere il solito visionario, ma se cominciassi a descrivervi i vantaggi di ognuno in questo forse ci pensereste un attimo di più. Condividere le esigenze vuol dire condividere energia inusata, condividere l&#8217;acqua, comunicare all&#8217;interno della città in modo immediato etc..
</p>

<p style="text-align: justify;">
  Come sempre io ve lo dico, poi fate voi.
</p>