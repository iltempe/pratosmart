---
id: 1527
title: '&#8230;Ma per vendere in Cina, devo per forza andare in Cina?'
date: 2014-12-01T16:34:02+00:00
author: Matteo
layout: post
guid: http://pratosmart.teo-soft.com/?p=1527
permalink: /ma-per-vendere-cina-devo-per-forza-andare-cina/
dsq_thread_id:
  - 3279912531
categories:
  - Blog
  - Economia
  - 'Prato&amp;Ilmondo'
tags:
  - cina
  - ecommerce
  - taobao
  - tmall
---
<p style="text-align: justify;">
  <a href="http://pratosmart.teo-soft.com/wp-content/uploads/2014/12/taobao2.jpg"><img class="alignleft  wp-image-1528" src="http://pratosmart.teo-soft.com/wp-content/uploads/2014/12/taobao2.jpg" alt="taobao2" width="552" height="395" /></a>Premettendo che vi parla non è un economista, ma un uomo figlio dell’informatica: fatte le dovute ricerche sul web e con un po’ di letture su come si muove il mondo del commercio oggi chiunque potrà rispondere facilmente alla domanda titolo di questo post.
</p>

<p style="text-align: justify;">
  Ricevo aggiornamenti continui dai media da cui apprendo che, al fine di risollevare il settore della piccola impresa pratese, si vuol necessariamente andare alla montagna come il fece Maometto.
</p>

<p style="text-align: justify;">
  Pare che si debba necessariamente passare da incontri, convegni, fiere per mettere fine alla crisi che ci sta attanagliando. E’ vero i rapporti umani sono alla base e possono essere l’inizio per creare una collaborazione, ma a mio modesto avviso ci stiamo perdendo un aspetto fondamentale della questione ovvero come sia cambiato il mercato da quando esistono gli ecommerce. Badate bene non sto parlando di &#8220;farsi il sito internert per crearsi il negozio online&#8221;, ma di piattaforme web che danno modo di aprire in pochi semplici passaggi un negozio per essere visibile al mondo. Segnalo <a href="http://www.blomming.com/" target="_blank">Blomming</a> per il piccolo artigiano che volesse cimentarsi a pubblicizzare le sue autoproduzioni in 30 minuti.
</p>

<p style="text-align: justify;">
  Ma andiamo oltre.
</p>

<p style="text-align: justify;">
  A costo di sembrare ripetitivo e monotono dirò che oggi si commercia nel mondo, perchè ci sono gli strumenti per farlo e che non ci si può limitare ai distretti, ma si deve pensare in grande perchè è il web che da a TUTTI questa opportunità. E perchè allora un artigiano pratese per vendere in Cina deve necessariamente recarsi a Pechino e “sbattersi” per cercare relazioni e clienti con strategie commerciali se può rivolgersi direttamente ai suoi clienti finali cinesi?
</p>

<p style="text-align: justify;">
  E a quelli che penseranno : “Ecco il solito sapientino che pensa di insegnarci….” rispondo con due semplici esempi dal nome TaoBao e Tmall (la fonte e l’analisi completa le trovate <a href="http://blog.yourbiz.it/vendere-in-cina-taobao-o-tmall-qual-e-l-e-commerce-giusto-per-i-tuoi-prodotti" target="_blank">qui</a>):
</p>

<p style="text-align: justify;">
  <a href="https://www.google.it/url?sa=t&rct=j&q=&esrc=s&source=web&cd=1&cad=rja&uact=8&ved=0CCMQFjAA&url=http%3A%2F%2Fwww.taobao.com%2F&ei=HoV8VPK-NY_qaNyNgMAF&usg=AFQjCNHZa0G51qN9CeUToajXzTeE1oc9lw&sig2=3N-jszdu3lkaGs0NnDoKmw&bvm=bv.80642063,d.d2s" target="_blank">TaoBao </a>e <a href="https://www.google.it/url?sa=t&rct=j&q=&esrc=s&source=web&cd=1&cad=rja&uact=8&ved=0CCMQFjAA&url=http%3A%2F%2Fwww.tmall.com%2F&ei=L4V8VIGpE8XKaNLmguAL&usg=AFQjCNHJagQBFRoMv8vx5cN1Edd0HNqzpQ&sig2=CD64xhopVJtXEAfrVxWP-Q&bvm=bv.80642063,d.d2s" target="_blank">Tmall </a>sono i player, figli del <b>gruppo Alibaba,</b> che, ad oggi, <b>controllano l’80% delle vendite online</b> generate nel Paese del dragone.
</p>

<p style="text-align: justify;">
  In merito a questi canali di distribuzione si parla di questi numeri
</p>

<ul style="text-align: justify;">
  <li>
    50 mila prodotti venduti ogni minuto
  </li>
  <li>
    250 milioni di euro fatturati ogni giorno
  </li>
  <li>
    5 miliardi di euro di incasso nel giorno del BlackFriday
  </li>
  <li>
    Responsabili del 60% delle spedizioni interne alla Cina
  </li>
</ul>

<p style="text-align: justify;">
  Stiamo quindi parlando dei due più importanti e-commerce di tutta la Cina e oltre.
</p>

<p style="text-align: justify;">
  Il primo, TaoBao, è un e-shop dove piccole imprese e privati vendono ad altri privati.Per vendere in Cina tramite TaoBao non è necessario essere una società iscritta al registro delle attività commerciali cinesi. Dunque, che tu sia un singolo professionista o una ditta con dipendenti, poco importa. Puoi aprire il tuo e-shop su TaoBao ed essere pronto a vendere in Cina i tuoi prodotti in pochi e semplici passaggi.
</p>

<p style="text-align: justify;">
  Il secondo, Tmall, è il sito di e-commerce destinato alle aziende di medie e grandi dimensioni. In questo caso, si tratta infatti di un mercato più regolato rispetto al precedente TaoBao. Le aziende italiane che vogliono vendere in Cina appoggiandosi a Tmall devono esseresocietà legalmente registrate e abilitate alla vendita in Cina, devono quindi possedere un contratto di licenza, dichiarare la natura dell’attività svolta e via dicendo. In generale, Tmall gode anche di una reputazione di maggiore affidabilità in termini di originalità dei prodotti.
</p>

<p style="text-align: justify;">
  Come avviene per i nostri ebay, amazon anche chi acquista su Tmall e TaoBao ha la possibilità di lasciare un giudizio sulla propria esperienza di acquisto online.
</p>

<p style="text-align: justify;">
  Dunque prima di provare a partecipare alla fiera di Pechino, perchè non usare i canali esistenti per essere visibili in tutta la Cina (e non solo) anzichè ad un &#8220;semplice&#8221; evento? Tanto vale provare o no?
</p>