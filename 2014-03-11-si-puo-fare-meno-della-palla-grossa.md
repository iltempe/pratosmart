---
id: 146
title: Si può fare a meno della Palla Grossa?
date: 2014-03-11T20:43:12+00:00
author: Matteo
layout: post
guid: http://pratosmart.teo-soft.com/?p=146
permalink: /si-puo-fare-meno-della-palla-grossa/
dsq_thread_id:
  - 3383238060
categories:
  - Comunicati Stampa
tags:
  - palla grossa
  - prato
  - smart city
---
<p dir="ltr" style="text-align: justify;">
  <img class="alignleft" src="http://www.mobilesport.ch/wp-content/uploads/2011/03/baelle.jpg" alt="" width="449" height="253" />E’ di questi giorni la notizia che a Prato sarà nuovamente organizzata l’iniziativa della Palla Grossa, evento storico che in una città che non ha niente da cambiare sarebbe apprezzatissimo anche da chi vi parla. Peccato che Prato debba ancora camminare molto sul fronte dell’innovazione se vuol portarsi al centro di quel processo che la porta ad essere una smart city (città di nuova generazione) e che oggi molte città italiane e non hanno già adottato da tempo.
</p>

<p dir="ltr" style="text-align: justify;">
  Quando penso ai fondi che vengono stanziati dal Comune e da Esselunga per un evento di questo calibro, non posso non pensare che con gli stessi soldi la nostra città potrebbe beneficiare di molte iniziative che la renderebbero sicuramente migliore sotto il profilo “smart” e tutti noi ne trarremmo un beneficio. Sicuramente, per un anno senza Palla Grossa, nessuno morirebbe.
</p>

<p dir="ltr" style="text-align: justify;">
  E qualcuno mi dirà: “Ecco il solito qualunquista a cui non va mai bene niente e non ha proposte da fare&#8230;chissà cosa farebbe lui”. Bene, signori miei, vi invito a leggere la <a href="http://www.bikeitalia.it/2014/03/07/francia-25-centesimi-a-chilometro-per-chi-va-al-lavoro-in-bici/">proposta</a> di questi giorni del governo francese di pagare chi si reca a lavoro in bicicletta 25 centesimi al chilometro percorso, un pagamento che, secondo la proposta, potrebbe essere effettuato direttamente dal datore di lavoro. E a Prato perché questo non potrebbe essere possibile? Gli stessi che mi accuseranno di essere un qualunquista adesso mi verranno a dire che non ci sono i soldi.
</p>

<p dir="ltr" style="text-align: justify;">
  E dato quindi che non è più tempo di credere più a chi dice che non ci sono soldi (altrimenti, ad esempio, la Palla Grossa non si potrebbe organizzare) vi dico che quello dei francesi è solo un esempio di quello che si può fare. Se si vuole incitare ad un comportamento virtuoso dei cittadini pratesi la pubblica amministrazione ha un modo per poter incentivarli: li premi. Riconosca un premio a chi si comporta bene.
</p>

<p dir="ltr" style="text-align: justify;">
  Dove sono i soldi? Oggi bisogna che le pubbliche amminsitrazioni si affidino anche a imprenditori privati per riuscire nei loro obiettivi: sono sicuro che privati come Esselunga (il primo a mettere a punto un sistema di distribuzione spesa online) troverebbero interessanti progetti di innovazione tecnologica per il territorio in cambio di pubblicità.
</p>

<p dir="ltr" style="text-align: justify;">
  Ecco allora che si potrà pensare ad esempio di dare 25 centesimi a chi differenzia la spazzatura, a chi usa i metodi di car sharing, a chi si muove in bicicletta, a chi ricicla prodotti elettronici non più funzionanti e, infine, a chi usa i mezzi pubblici. Qualcuno ora mi dirà: e come distribuire questo denaro? Ulteriore suggerimento: tramite le moderne tecnologie si crei un sistema di buoni sconto su spese, biglietti del cinema, ingresso a musei che siano inviati via mail a chi dimostra di essersi “comportato bene”. Si chiamano tecniche di GAMIFICATION e sono le stesse modalità usate per creare gli attuali videogiochi.
</p>

<p dir="ltr" style="text-align: justify;">
  Cari futuri amministratori, che vi apprestate a gestire la nostra città di Prato, faccio appello a tutti voi, fare un sistema basato su piattaforma web che gestisca questo tipo di servizio è cosa di qualche mese, ha un costo sicuramente inferiore a quello di eventi del calibro della Palla Grossa e sarebbe utile e innovativo per Prato intera.
</p>

<p dir="ltr" style="text-align: justify;">
  Copiate questa mia idea ed inseritela in un vostro programma, non ve ne chiederò i diritti d’autore. In bocca al lupo per la vostra campagna elettorale e, se vi va, seguitemi su <a href="http://www.pratosmart.org">www.pratosmart.org</a>
</p>