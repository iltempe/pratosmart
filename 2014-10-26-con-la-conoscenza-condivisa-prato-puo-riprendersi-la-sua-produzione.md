---
id: 1398
title: Con la conoscenza condivisa Prato può riprendersi la sua produzione
date: 2014-10-26T17:06:08+00:00
author: Matteo
layout: post
guid: http://pratosmart.teo-soft.com/?p=1398
permalink: /con-la-conoscenza-condivisa-prato-puo-riprendersi-la-sua-produzione/
dsq_thread_id:
  - 3158497523
categories:
  - Economia
  - Makers
  - Una Stampante 3D per Prato
tags:
  - makersprato
  - open hardware
  - prato
  - stampa3d
---
<p style="text-align: justify;">
  Cari amici (pratesi e non) che credete ancora nell&#8217;AZIENDA e nei suoi segreti aziendali per sbaragliare la conoscenza, mi spiace per voi ma state sbagliando.
</p>

<p style="text-align: justify;">
  Non sono un imprenditore, non so nulla di come poter gestire una azienda, probabilmente sarei un fallimento, ma vi assicuro che ho approfondito (e visto) molto di quello che si fa nel mondo (e in alcune parti del resto di Italia). Se c&#8217;è un principio su cui si basano le nuove economie, le startup innovative ed emergenti è quello della conoscenza condivisa.
</p>

<p style="text-align: justify;">
  Cosa significa? Avete mai sentito parlare di <a href="http://it.wikipedia.org/wiki/Open_source" target="_blank">open source</a>? Si tratta di software libero i cui autori hanno rilasciato completamente il codice (quindi la conoscenza) per libero utilizzo e modifica.
</p>

_“Se oggi gestite un data center, starete quasi certamente utilizzando un sistema operativo, un database, un middleware e altri componenti open source. **Nessuna vera piattaforma infrastrutturale di livello è emersa negli ultimi dieci anni se non in open source**.”__  [cit. Matt Asay]_

Rielaboro quanto asserito da <a href="http://www.chefuturo.it/2014/09/cose-lopen-hardware-summit-e-perche-e-cosi-importante-per-la-cultura-open-source-in-italia/" target="_blank">Simone Cicero su Che Futuro</a>! sul concetto dell&#8217; open hardware il quale sostiene:

> <p style="text-align: justify;">
>   Creare un hardware “aperto” è un processo non banale: riguarda fornire l’accesso ai progetti e ai piani costruttivi ma anche preoccuparsi che i “developers” siano poi in grado di comprendere come il prodotto viene assemblato e come funziona -e questo in genere è un problema di documentazione, manualistica, istruzioni – e anche curarsi che esistano programmi appropriati per l’esame e la modifica dei progetti disponibili che siano a loro volta open source e non costino migliaia di euro. Per costruire sulle esperienze altrui e per condividere.
> </p>
> 
> <p style="text-align: justify;">
>   <strong>Oggi il design open è un grande protagonista del mondo del <i>making.</i></strong> Gli Italiani sono fieri di Arduino ma alla rivoluzione dell’elettronica DIY, si uniscono oggi progetti che, con un simile approccio, stanno rivoluzionando mondi più o meno complessi come l’elettronica di consumo, l’automobile o il mobilio. Come dimostrano progetti ambiziosi come Phonebloks, OpenDesk, Project Ara di Google o OSVehicle parlare di open source hardware è parlare di <i>open manufacturing</i>, ovvero di quel modello innovativo di manifattura che vede <b>tutti produrre per tutti</b>, con pezzi intercambiabili, per creare prodotti unici, adatti alle esigenze dell’utente e sostenibili.
> </p>

<p style="text-align: justify;">
  Quando ho pensato alla campagna per la <a title="Una stampante 3d per Prato" href="http://pratosmart.teo-soft.com/una-stampante-3d-per-prato/" target="_blank">stampante 3d</a> ho pensato a questo: non solo dire che esiste un tipo di produzione che oggi demanda molto alle macchine, ma che queste macchine possono essere sviluppate localmente condividendo la conoscenza che ne sta alla base. Come dico sempre: <a title="Dalla condivisione degli oggetti alla condivisione dei dati" href="http://pratosmart.teo-soft.com/dalla-condivisione-degli-oggetti-alla-condivisione-dei-dati/" target="_blank">condividere un dato è molto di più che condividere un oggetto</a>, se un dato lo condividi in modo giusto l&#8217;oggetto te lo puoi ricreare. Pensate proprio a tutto il mondo della stampa 3d: non solo le stampanti hanno dato vita ad economie di aziende fino a qualche anno fa inesistenti ma ci sono piattaforme web zeppe di oggetti che chiunque può scaricare, modificare e liberamente stampare.
</p>

<p style="text-align: justify;">
  Capite bene che l&#8217;era del segreto aziendale è finita. Non esiste la copia. Esiste l&#8217;idea, è il primo che sviluppa un&#8217;idea che ce la fa. Ovviamente l&#8217;idea si sviluppa grazie alla conoscenza condivisa e la si rimette in condivisione, tanto se sei il primo e hai un&#8217;idea non hai nulla da temere. Ricordate: non esiste la copia. Un&#8217;opportunità per la produzione pratese può essere questa. Proviamoci. Ricordo a tutti che anche per questo è nato il gruppo Facebook <a href="https://www.facebook.com/groups/660886324030417/" target="_blank">Makers Prato</a>. Fatevi Avanti, non mordo.
</p>

&nbsp;