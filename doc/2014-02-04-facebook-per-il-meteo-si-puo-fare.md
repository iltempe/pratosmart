---
id: 62
title: Facebook per il Meteo? si può fare!
date: 2014-02-04T23:45:47+00:00
author: Matteo
layout: post
guid: http://pratosmart.teo-soft.com/?p=62
permalink: /facebook-per-il-meteo-si-puo-fare/
dsq_thread_id:
  - 3113391073
categories:
  - Ambiente
  - Blog
  - Persone
tags:
  - emergenzeprato
  - italiapioggia
  - meteo
  - metwit
  - pratopioggia
  - social
---
<p style="text-align: justify;">
  <a href="http://pratosmart.teo-soft.com/wp-content/uploads/2014/02/Schermata-2014-02-04-alle-23.41.14.png"><img class="size-medium wp-image-63 alignleft" alt="Schermata 2014-02-04 alle 23.41.14" src="http://pratosmart.teo-soft.com/wp-content/uploads/2014/02/Schermata-2014-02-04-alle-23.41.14-300x144.png" width="300" height="144" /></a>Volete sapere che tempo fa ma non vi fidate delle previsioni? Niente paura, da oggi c’è <a href="http://metwit.com/" target="_blank" rel="nofollow"><span style="text-decoration: underline;">Metwit</span></a>, il social network del meteo dove le informazioni vengono fornite direttamente dalla gente comune. Il meteo in tempo reale, adesso lo fanno le persone reali, ovvero quegli utenti della rete che indicano le condizioni meteorologiche del luogo in cui si trovano sul portale attraverso le applicazioni per iPhone o semplicemente da Twitter o Facebook.
</p>

<p style="text-align: justify;">
  Dovete andare in un determinato luogo e volete saper com’è il tempo? Visualizzate la mappa del portale, ingranditela nel punto interessato e cercate i post degli utenti che abitano nella zona: «Qui piove a catinelle e la statale è interrotta per uno smottamento» oppure «ha smesso adesso di nevicare ma c’è ancora ghiaccio lungo le strade». Più che previsioni, Metwit offre segnalazioni iperlocalizzate, indispensabili per chi ha in programma attività all’aperto in cui le condizioni climatiche sono determinanti. Oppure per chi decide di avventurarsi in un viaggio rischioso e non conosce le condizioni meteo lungo il percorso.
</p>

<p style="text-align: justify;">
  Nato come strumento per gli appassionati di meteo, grazie all’entusiasmo dei primi, tantissimi utenti, potrebbe diventare presto un vero punto di riferimento per chi, prima di mettersi in viaggio, vuol sapere che tempo fa alla meta. Non che finora non fosse possibile, ma la differenza del nuovo portale sta nel fatto che le indicazioni meteorologiche in tempo reale non vengono fornite dai tradizionali sensori delle centraline, ma dagli utenti della rete &#8211; battezzati meteoreporter &#8211; che, a differenza degli apparecchi elettronici, sono in grado di descrivere minuziosamente gli agenti atmosferici in corso, scendendo nei minimi dettagli, delineando la quantità di neve che cade o la limpidezza del cielo, la tipologia di pioggia (leggera, intensa, grandine ecc.) o lo stato delle strade.
</p>

<p style="text-align: justify;">
  Per certi aspetti un ritorno al passato, ma per i fondatori «un passo verso il futuro perché le indicazioni in tempo reale degli esseri umani sono più affidabili delle indicazioni delle macchine». Utilizzare Metwit è semplicissimo: basta scegliere una tra le dodici icone che raffigurano la tipologia di evento meteo. Dopodiché, si possono aggiungere commenti e descrizioni accurate e condividere la «Tag meteo» su Facebook e Twitter. Qualcuno lo chiama già il «facebook del meteo» e in tanti sono pronti a scommettere che diventerà un social network di massa. A soli due mesi dalla nascita, sono già centinaia al giorno le indicazioni climatiche postate da utenti in tutto il mondo, ma sono destinate a crescere esponenzialmente. Rimangono in rete per due ore, dopodiché spariscono per essere rimpiazzate da aggiornamenti più recenti. Da qui a un anno, appoggiandosi a Twitter come piattaforma di riferimento, i fondatori di Metwit puntano ad arrivare a 100 mila utenti.
</p>

<p style="text-align: justify;">
  E voi lo utilizzate???
</p>

<p style="text-align: justify;">
  Vi segnaliamo a questo proposito gli hashtag lanciati da Pratosmart #pratopioggia e #italiapioggia nati in questi giorni per segnalare su Twitter situazioni di disagio causate dal maltempo rispettivamente a Prato e in Italia.
</p>