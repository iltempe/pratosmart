---
id: 1202
title: 'Quelli che &#8220;&#8230;Scusa ma come si fa a fare soldi con Arduino?&#8221;'
date: 2014-08-29T11:26:22+00:00
author: Matteo
layout: post
guid: http://pratosmart.teo-soft.com/?p=1202
permalink: /quelli-che-scusa-ma-come-si-fa-fare-soldi-con-arduino/
dsq_thread_id:
  - 3027693560
categories:
  - Arduino
  - Economia
  - Makers
---
<p style="text-align: justify;">
  <a href="http://pratosmart.teo-soft.com/wp-content/uploads/2014/08/Ohw-logo.svg_.png"><img class="alignleft  wp-image-1203" src="http://pratosmart.teo-soft.com/wp-content/uploads/2014/08/Ohw-logo.svg_.png" alt="Ohw-logo.svg" width="322" height="278" srcset="http://pratosmart.teo-soft.com/wp-content/uploads/2014/08/Ohw-logo.svg_-1024x883.png 1024w, http://pratosmart.teo-soft.com/wp-content/uploads/2014/08/Ohw-logo.svg_.png 1187w" sizes="(max-width: 322px) 100vw, 322px" /></a>Oggi inizio col citare una <b>frase di </b><a href="http://www.massimobanzi.com/"><b>Massimo Banzi</b></a> (uno dei creatori di Arduino), il quale, in una vecchia intervista per la rivista <a href="http://www.wired.com/">Wired </a>affermava: “<i>se ci pensate, rendere disponibili i progetti dei vostri prodotti è come invitare i vostri concorrenti ad eliminarvi</i>“.
</p>

<p style="text-align: justify;">
  Ed effettivamente è vero: qualsiasi concorrente <b>può facilmente copiare</b> il prodotto e distribuirlo ad un costo inferiore se rilasciate il suo progetto in tutto e per tutto.
</p>

<p style="text-align: justify;">
  <b>L’Open Hardware</b> però pare essere la <b>“Next Big Thing” del prossimo decennio</b>. Dopo la rivoluzione di Linux e dell’Open Source degli anni ’90, alcuni sostengono già che il futuro dello sviluppo dell’hardware passerà anche da iniziative derivate da imprese o enti che metteranno a disposizione i disegni e i progetti delle proprie invenzioni, in modo che chiunque possa utilizzarli per riprodurre o modificare liberamente gli oggetti in questione. Secondo i sostenitori del movimento, questo tipo di filosofia può contribuire ad abbattere i costi di ricerca sviluppo e velocizzare i processi di innovazione delle imprese.
</p>

<p style="text-align: justify;">
  La notizia dell’entrata in scena di <a href="http://www.tomshw.it/cont/news/novena-e-un-computer-portatile-con-hardware-open-source/41863/1.html">Novena</a>, una piattaforma per un computer portatile con <a href="http://it.wikipedia.org/wiki/Hardware_libero">hardware Open Source</a>, sta però facendo risorgere gli interrogativi riguardo alla sostenibilità di progetti simili o eventualmente più ambiziosi. E non è per essere fissati ma <b>uno dei migliori esempi della sostenibilità dei progetti di Open Hardware è Arduino</b>, “schedina” nata da un esperimento tutto Italiano, di cui ormai tanto qui su Pratosmart si è parlato. Tra i progetti open ad esempio c’è anche <a href="http://www.openmoko.com/"><b>OpenMoko</b></a><b>, uno smartphone con hardware e sistema operativo Open Source</b>, che proprio dall’apertura dei propri progetti può beneficiare, per il suo sviluppo, del contributo e dei consigli di un fedele gruppo di “makers”, grazie ai quali sono state introdotte novità importanti ed è stata addirittura ampliata la gamma dei prodotti.
</p>

<p style="text-align: justify;">
  In tanti mi hanno chiesto: scusa ma se i progetti sono tutti aperti e gratis, come ci si fa i soldi? Come ci si può basare un’azienda?
</p>

<p style="text-align: justify;">
  Cerchiamo di non banalizzare, la sharing economy è una realtà che si basa su alcuni modelli di buisness che non sempre funzionano ma sicuramente sono opportunità di lavoro nuove e come tali possono creare economia. Cosa si può fare? Ecco una lista dei possibili modelli di azienda innovativa e basata su conoscenza aperta.
</p>

<ul style="text-align: justify;">
  <li>
    <b>Vendita del prodotto</b>: in questo caso, il team che sviluppa il prodotto e rende pubblici i relativi progetti mette i consumatori di fronte a una triplice scelta. <b>Comprare l’originale, comprare i cloni prodotti dai concorrenti o costruire il prodotto autonomamente.</b> Le leve per rendere l’acquisto del proprio prodotto la soluzione preferibile sono spesso il fatto che esso sia di <b>maggiore qualità</b> rispetto alla concorrenza, abbia un’<b>assistenza e una documentazione migliori</b>, sia <b>sviluppato in maniera continuativa</b> anche nella parte software o che la sua costruzione DIY (Do it Yourself) risulti complessa e costosa. Inoltre, i produttori di hardware Open Source <b>possono utilizzare la propria community come una leva di marketing</b> per fidelizzare la clientela e sviluppare il passaparola. Il fatto che vi siano altri fabbricanti che producono dispositivi simili non rappresenta necessariamente un problema. Infatti, se gli inventori del prodotto originale riescono, grazie anche al contributo della propria community, ad introdurre continue innovazioni incrementali o a espandere velocemente la gamma, i prodotti venduti dalla concorrenza contribuiranno ad accrescere la notorietà della tecnologia in questione, ma il punto di riferimento per coloro che vorranno i dispositivi migliori e più aggiornati sarà sempre il team responsabile dell’invenzione che è il primo.
  </li>
  <li>
    <b>Utilizzare un marchio registrato</b>: il produttore registra un marchio, per il quale richiede il pagamento dei diritti ogni volta che viene utilizzato. È un sistema già sperimentato da diversi progetti, tra i quali Arduino.
  </li>
  <li>
    <b>Vendita di prodotti complementari o basati sui prodotti open coperti da brevetto</b>
  </li>
  <li>
    <b>Vendita di manuali, libri o guide, utili per utilizzare al meglio il prodotto</b>
  </li>
  <li>
    <b>Vendita di servizi legati all’utilizzo del prodotto: formazione e consulenza</b>
  </li>
</ul>

<p style="text-align: justify;">
  Ci sono poi benefici intrinseci nell’adozione di meccanismi Open Surce per lo sviluppo dei prodotti, che si sostanziano solitamente in un <b>abbattimento dei costi di ricerca e sviluppo (spalmati in tutto o in parte su coloro che decidono di contribuire con le proprie ore-lavoro).</b>
</p>

<p style="text-align: justify;">
  Vi pare poco? Vi lascio con una presentazione di Banzi su come Arduino stia cambiando l’economia stimolando la nascita di nuove invenzioni su cui appunto in molti anno fatto buisness. Trovate persino chi ci ha fatto un oggetto per dialogare con le piante con twitter in caso abbiano &#8220;sete&#8221;.
</p>