---
id: 53
title: Una app per segnalare le frane e smottamenti a Prato? Si può
date: 2014-01-30T20:55:23+00:00
author: Matteo
layout: post
guid: http://pratosmart.teo-soft.com/?p=53
permalink: /una-app-per-segnalare-le-frane-e-smottamenti-prato-si-puo/
dsq_thread_id:
  - 3213165312
categories:
  - Ambiente
  - Blog
  - Vita
tags:
  - app
  - frane
  - lamma
  - prato
---
<p style="text-align: justify;">
  <strong><img class="alignright" alt="" src="http://archivio.gonews.it/foto/prato_bisenzio_maltempo_marzo_2013_13.jpg" width="640" height="359" />Una nuova applicazione di realtà aumentata che mostra in tempo reale se c&#8217;è una frana nel territorio toscano</strong> e fa vedere dove si trova. L&#8217;applicazione, progettata e realizzata dal <strong>LaMMA, in collaborazione con CNR Ibimet,</strong> è una delle prime pubblicazioni italiane di realtà aumentata relative a dati di interesse ambientale.
</p>

<p style="text-align: justify;">
  Chiunque può utilizzarla: <strong>basta scaricare sul proprio smartphone l&#8217;applicazione gratuita Wikitude,</strong>cercare il livello “BD Frane della Regione Toscana”, attivare la localizzazione tramite GPS e puntare la videocamera su uno spazio di territorio circostante. <strong>  Se c&#8217;è una frana presente nell&#8217;angolo di visuale, la App non solo la segnala,</strong> ma fornisce anche tutta una serie di informazioni utili. Indica la latitudine, la longitudine e la quota della frana, dice quanto è distante, informa sullo suo stato di progressione: direzione e movimento, e fornisce pure alcune notizie sull&#8217;autore del dato.
</p>

<p style="text-align: justify;">
  <strong>Questa ultima trovata tecnologica, che declina il web 2.0 ai servizi di pubblica utilità,</strong> consente la sovrapposizione di contenuti digitali alla visione del mondo reale così come viene catturata dalla videocamera di uno smartphone. E dà un bella mano ai professionisti e ai tecnici impegnati nel monitoraggio della vulnerabilità ambientale del territorio toscano.<strong> Al momento il servizio sulle frane è attivo per le province di Firenze e Massa</strong> ma nei prossimi mesi il Consorzio LaMMA, terminata questa prima fase di validazione, valuterà insieme alla Regione, l’estensione del servizio al resto del territorio toscano. Oltre alle frane, il LaMMA sta testando la pubblicazione in realtà aumentata anche per la consultazione di altre banche dati geografiche e geologiche regionali.
</p>

<p style="text-align: justify;">
  Per saperne di più: <a href="http://www.lamma.rete.toscana.it/realt%C3%A0-aumentata-bd-frane">http://www.lamma.rete.toscana.it/realt%C3%A0-aumentata-bd-frane</a>
</p>