---
id: 594
title: Perchè Prato Provincia ha già vinto un premio come smartcity (detto da un bischero come me)
date: 2014-07-02T19:49:11+00:00
author: Matteo
layout: post
guid: http://pratosmart.teo-soft.com/?p=594
permalink: /perche-prato-ha-gia-vinto-un-premio-come-smartcity-detto-da-un-bischero-come/
dsq_thread_id:
  - 3110200502
categories:
  - Blog
  - Governance
tags:
  - prato
  - smau
---
<p style="text-align: justify;">
  <a href="http://pratosmart.teo-soft.com/wp-content/uploads/2014/07/smartPRATO-logo.jpg"><img class="alignleft wp-image-595 size-full" src="http://pratosmart.teo-soft.com/wp-content/uploads/2014/07/smartPRATO-logo.jpg" alt="smartPRATO-logo" width="450" height="348" srcset="http://pratosmart.teo-soft.com/wp-content/uploads/2014/07/smartPRATO-logo-300x232.jpg 300w, http://pratosmart.teo-soft.com/wp-content/uploads/2014/07/smartPRATO-logo.jpg 450w" sizes="(max-width: 450px) 100vw, 450px" /></a>Faccio seguito all&#8217;articolo uscito proprio oggi su <a href="http://www.pratosfera.com/2014/07/02/prato-provincia-in-finale-per-premio-smart-city/" target="_blank">Pratosfera</a> secondo cui la Provincia di Prato sarebbe in lista per vincere un riconoscimento per un premio smartcity alla SMAU di Firenze la prossima settimana, capite bene non potevo non fare una personale riflessione sul fatto.
</p>

<p style="text-align: justify;">
  Come ho avuto modo di spiegare tante volte dentro Pratosmart, a me le classifiche ed i piazzamenti in tema di smartness non interessano molto, anzi ho sempre detto che sia molto rischioso pubblicare classifiche di quanto le città siano smart rispetto alle altre. In tema di innovazione non ci sono obiettivi e classifiche, ma processi evolutivi da innescare e coltivare nel tempo perchè possano generare valore.
</p>

<p style="text-align: justify;">
  Ho anche già avuto modo di esprimere un mio giudizio positivo sull&#8217;opera della provincia di Prato in quanto a cultura dell&#8217;innovazione negli scorsi anni. Ed oggi lo confermo. Per questo per quanto mi riguarda la provincia di Prato (che termina in questi tempi il suo percorso storico) ha già di fatto vinto, perchè ha introdotto in città un tema: quello della cultura della &#8220;smartness&#8221;. Oltre all&#8217;opera di introduzione del wifi, ritengo di fondamentale importanza quanto fatto in termini di eventi e spazi web nel quali si è iniziato a parlare di temi come i dati open e dell&#8217;innovazione digitale legata al nostro contesto pratese: la <a title="Come mai Prato-Trek è una app importante per Prato" href="http://pratosmart.teo-soft.com/come-mai-prato-trek-e-una-app-importante-per-prato/" target="_blank">app Prato Trek</a> , che anche io ho recensito, è un ottimo esempio di come gli opendata possano generare valore all&#8217;interno di una città.
</p>

<p style="text-align: justify;">
  Bene quindi l&#8217;opera della provincia: unico problema, a mio avviso, è stato dato a tutto questo uno spazio comunque ristretto a livello di città. Probabilmente avere due fazioni politiche opposte a governare Comune e Provincia non ci ha aiutato. Relegare l&#8217;innovazione urbana a quello spazio ci ha fatto perdere un po&#8217; di tempo prezioso che adesso dobbiamo velocemente recuperare con le nuove istituzioni comunali. Quanto fatto costituisce una buona base di partenza per continuare a lavorare sul tema in questione. Ora non possiamo più permetterci di aspettare come città o perderemo un treno importante: si chiama <a title="Alcune riflessioni sullo stato dell’agenda digitale fatte da un bischero come me" href="http://pratosmart.teo-soft.com/alcune-riflessioni-sullo-stato-dellagenda-digitale-fatte-da-un-bischero-come/" target="_blank">agenda digitale</a> ed è l&#8217;insieme delle strategie di innovazione dei prossimi anni per la città di Prato. La provincia ha iniziato a creare i presupposti per concretizzare azioni che ora il Comune deve fare e deve fare in modo trasversale, l&#8217;innovazione digitale non è più roba per pochi esperti tecnologici, ma deve essere spalmata in tutti gli ambiti. Ci sono mille cose da fare: potenziare le infrastrutture esistenti, creare sistemi di sensoristica, gestire sistemi di dati aperti, creare canali di social networking per comunicazione tra cittadini e istituzioni, alfabetizzare le persone. Siamo quindi orgogliosi di quanto fatto, ma adesso non ci adagiamo.
</p>

<p style="text-align: justify;">
  Fatemi anche dire che Pratosmart continuerà, nel suo piccolo, non solo ad esprimere le sue idee su quanto verrà fatto, ma anche a cercare di contribuire con proposte e critiche costruttive in tema di CULTURA dell&#8217;innovazione, anche per far sì che tutte le azioni che spero verranno intraprese possano piano piano arrivare alle persone. Non avrebbe senso alcuno vantarsi di aver vinto premi di smartness se poi rimanessero autoreferenziali, bisogna far sì che ciò che si è seminato nel tempo venga raccolto dai pratesi perchè diventino dei veri cittadini consapevoli di quanto possano fare con la tecnologia a loro disposizione.
</p>