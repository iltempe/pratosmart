---
id: 2045
title: La stampante 3d condominiale
date: 2015-07-29T10:22:59+00:00
author: Matteo
layout: post
guid: http://pratosmart.teo-soft.com/?p=2045
permalink: /la-stampante-3d-condominiale/
dsq_thread_id:
  - 3982289011
categories:
  - Blog
  - Makers
  - Persone
tags:
  - community
  - condominio
  - prato
  - stampa3d
---
<p style="text-align: justify;">
  Ho avuto una delle mie visioni. Immagino una città in cui i condomini (che al 90% normalmente non si sopportano tra di loro) si trovano in accordo nell’acquistare una Stampante 3D condominiale per usi comuni.
</p>

<p style="text-align: justify;">
  I costi dello strumento e dei materiali di stampa se divisi tra i condomini diventano una quota ormai veramente accessibile ai più.
</p>

<p style="text-align: justify;">
  E poi? Cosa ci si fa?&nbsp;Immagino che possa essere tenuta in un ingresso comune e usata per gli scopi di tutti magari con un limite di tempo di utilizzo.
</p>

<p style="text-align: justify;">
  Immagino una o due persone che in ogni condominio facciano da “gestori o animatori” della stampante nei momenti in cui è meno usata, proponendo alle massaie del condominio una stampa collettiva di <a href="https://www.thingiverse.com/thing:910216" target="_blank">mollette per appendere il bucato</a> come quelle in figura (ad esempio).
</p>

<p style="text-align: justify;">
  <a href="http://thingiverse-production-new.s3.amazonaws.com/renders/b9/7e/61/0f/ac/pegs_preview_featured.jpg"><img class="alignleft" src="http://thingiverse-production-new.s3.amazonaws.com/renders/b9/7e/61/0f/ac/pegs_preview_featured.jpg" alt="" width="432" height="325" /></a>Immagino gli uomini del condominio che si mettono in accordo su una stampa massiva di manici per attrezzi rotti come quelli indicati <a href="https://www.thingiverse.com/thing:12470" target="_blank">qui</a>.
</p>

<p style="text-align: justify;">
  Immagino assemblee condominiali dove ci si scambiano file STL di modelli 3D o si discutono nuovi oggetti come le placche per gli interruttori della luce oppure (banalmente) un gioco da regalare ai bambini del condominio.
</p>

<p style="text-align: justify;">
  Immagino agenzie immobiliari che si prendano l’impegno di vendere un appartamento in un condominio che sia attrezzato in questo modo, magari con un garage dedicato alla stampa.
</p>

<p style="text-align: justify;">
  Immagino amministratori condominiali che all’ordine del giorno della riunione di condominio mettono voci tipo “valutazione di necessità di nuovi irrigatori da giardino da stampare per i condomini”.
</p>

<p style="text-align: justify;">
  Immagino tutto questo perchè sto apprezzando in questi giorni le potenzialità di questa tecnologia <img class="alignright" src="http://thingiverse-production-new.s3.amazonaws.com/renders/57/3e/04/de/f8/PineApt_2013-02-05_14425700000_preview_featured.jpg" alt="" width="348" height="261" />che&nbsp;si chiama <i>stampa 3D</i> che altro non è che la possibilità di ricreare modelli digitali con materiali (sempre più di ogni tipo) con una “macchina computerizzata” che si chiama appunto stampante.
</p>

<p style="text-align: justify;">
  Ma la macchina, come scrivo sempre, non serve a molto se non trova un suo utilizzo e una sua applicazione e quella del condominio potrebbe essere un modo interessante non solo di usufruirne, ma anche di capirne i principi base di funzionamento. Ovviamente la questione più complessa non sarebbe certo quella di imparare ad usare la macchina, ma quella di mettersi in accordo tra condomini, ossia creare una vera “community condominiale”.
</p>