---
id: 347
title: La campagna elettorale al tempo dei social
date: 2014-04-19T20:53:28+00:00
author: Matteo
layout: post
guid: http://pratosmart.teo-soft.com/?p=347
permalink: /la-campagna-elettorale-al-tempo-dei-social/
dsq_thread_id:
  - 3190280477
categories:
  - Blog
  - Governance
tags:
  - campagna elettorale
  - crowdsourcing
  - prato
---
<p style="text-align: justify;">
  <a href="http://pratosmart.teo-soft.com/wp-content/uploads/2014/04/crowdsourcing-cartoon.jpg"><img class="alignright size-medium wp-image-349" alt="crowdsourcing-cartoon" src="http://pratosmart.teo-soft.com/wp-content/uploads/2014/04/crowdsourcing-cartoon-300x216.jpg" width="300" height="216" srcset="http://pratosmart.teo-soft.com/wp-content/uploads/2014/04/crowdsourcing-cartoon-300x216.jpg 300w, http://pratosmart.teo-soft.com/wp-content/uploads/2014/04/crowdsourcing-cartoon.jpg 518w" sizes="(max-width: 300px) 100vw, 300px" /></a>Inutile oggi fare invettive contro la politica dei vecchi. E&#8217; l&#8217;ora di finirla, tutti i politici di spicco e rilievo anche pratesi oggi hanno un account Facebook, Twitter o uno spazio gestito da qualcuno per loro sui social network. Tutti quelli che hanno deciso di stare fuori da queste forme di comunicazione (ce ne sono) politicamente sono finiti. Finiti nel senso che oggi la politica tradizionale, quella dei partiti e dei movimenti, ha il dovere di essere in contatto costante con i cittadini. E&#8217; sin troppo evidente quanto sia stata fallimentare la politica dei palazzi chiusi alla gente. Non starò qui a farvi l&#8217;omelia di quanto sia un bene per tutti i rappresentati di una parte politica oggi essere online, sapete benissimo i vantaggi.
</p>

<p style="text-align: justify;">
  E questo i politici pratesi sembrano averlo capito bene, direi in molti. Se qualcuno si stesse ancora chiedendo dove si gioca la più grande partita della campagna elettorale pratese del 2014, la risposta ve la dico io: sul web.
</p>

<p style="text-align: justify;">
  E&#8217; sul web che si cercano gli spazi per i commenti alle notizie dei quotidiani locali, che si diffondono gli argomenti per screditare l&#8217;avversario che si cerca in fine dei conti consenso.
</p>

<p style="text-align: justify;">
  Qui, senza grandi proclami e praticamente con pochissima spesa, si sta tentando un &#8220;abbozzo&#8221; della democrazia 2.0 che a livello nazionale già ha preso campo almeno dal 2011.
</p>

<p style="text-align: justify;">
  Vogliamo fare un po&#8217; di storia? Nel mondo lo chiamano Open Government, ma c&#8217;è una definizione forse più efficace: Wikicrazia. Non è semplice social networking. Il termine è coniato da Alberto Cottica, 41 anni, da Modena, che dopo una vita da musicista di successo con i Modena City Ramblers, oggi si occupa di questi temi per il Consiglio d&#8217;Europa: la Wikicrazia, secondo questa impostazione, è una democrazia potenziata dagli strumenti collaborativi della rete (i wiki) e dalla intelligenza collettiva che ha creato fenomeni come Wikipedia.
</p>

<p style="text-align: justify;">
  A livello accademico il fenomeno è molto studiato anche se in fondo è bastato aggiungere una &#8220;w&#8221; e passare dall&#8217;e-gov, il governo che si mette in rete per dare servizi; al we-gov, i cittadini che diventano cocreatori delle politiche pubbliche. Secondo un recente report della Elon University e del Pew Research Center sul futuro di Internet, entro il 2020 le forme di cooperazione online miglioreranno l&#8217;efficacia delle istituzioni democratiche nel rispondere alle esigenze dei cittadini. Se questa cosa non si chiama rivoluzione, poco ci manca.
</p>

<p style="text-align: justify;">
  In molti paesi sta già accadendo. Secondo Cottica &#8220;il primo presidente wiki della storia è Barack Obama&#8221;. Più che la strategia elettorale online, in questo contesto contano i tanti strumenti attivati per favorire la partecipazione: &#8220;Le sfide che abbiamo davanti sono troppo grandi perché il governo possa farcela da solo, senza il contributo creativo del popolo americano&#8221;, disse il neoeletto presidente degli Stati Uniti lanciando siti come data. gov, challenge. gov e apps4democracy.
</p>

<p style="text-align: justify;">
  La staffetta dell&#8217;Open Government  passò nel Regno Unito, nelle mani di David Cameron. &#8220;Stiamo cercando di mettere la tecnologia e l&#8217;innovazione al centro di tutto quello che facciamo e vogliamo diventare il governo più aperto e trasparente del mondo per innescare una scarica di innovazione sociale&#8221;. Primo esempio, il sito dove discutere come tagliare le spese del bilancio britannico che ha coinvolto centinaia di migliaia di persone.
</p>

<p style="text-align: justify;">
  Ma non è dai governi che arriva la Wikicrazia. È piuttosto un movimento che parte dal basso (si tratta di crowdsourcing). E che ha una data di inizio certa. Nel settembre 2003, Tom Steinberg lancia Mysociety, sicuramente il progetto più ambizioso di e-democracy mai realizzato. Con una donazione iniziale di 250 mila sterline, il team di Steinberg sviluppa in pochi anni una serie di servizi tanto semplici quanto efficaci: Fixmystreet, ripara la mia strada, un applicazione per segnalare problemi e disservizi direttamente all&#8217;autorità locale (copiatissimo); theyworkforyou, un resoconto aggiornato quasi in tempo reale dell&#8217;attività di ogni singolo membro del Parlamento. E infine un modo per mandare petizioni online al premier. I servizi sono gratuiti, economici, scalabili, facili da usare. Questo il bilancio provvisorio: dopo sette anni più di 200 mila persone hanno scritto almeno una volta al premier, qualche petizione ha persino modificato decisioni già prese (il pedaggio stradale voluto e rimangiato dal governo Blair), e qualcosa come 65mila buche stradali sono state riparate.
</p>

<p style="text-align: justify;">
  Per quanto riguarda la campagna elettorale pratese non posso che constatare una forte propensione ai temi della partecipazione dalla rete del M5S (che trae da questo tema prioprio le sue origini e che, da questo punto di vista, rappresenta l&#8217;innovazione migliore della politica italiana degli ultimi 20 anni) e il PD con l&#8217;iniziativa Cambia Prato, che ho io stesso apprezzato su Twitter, piattaforma anche questa creata e usata per chiedere ai cittadini un contributo per redarre il programma delle prossime elezioni. Le altre coalizioni mi sembrano limitate e muoversi su account personali dei candidati dentro Twitter o Facebook senza alcuna piattaforma di crowdsourcing che inviti i cittadini alla partecipazione.
</p>

<p style="text-align: justify;">
  Con immenso dispiacere mi duole constatare che non abbiamo alcuna piattaforma reale di crowdsourcing dentro il sito del Comune di Prato, invito quindi i prossimi amministratori a pensarci, perchè in un&#8217;epoca in cui la gente non avrà tempo di passare le sue giornate negli uffici comunali, figuratevi se avrà tempo di aspettare di essere ricevuta dal futuro sindaco o da un assessore.
</p>

<p style="text-align: justify;">
  Chi sta su Facebook o Twitter con un profilo personale che non utilizza veramente per entrare in contatto con la gente, per il sottoscritto può disattivare il suo account. Non gli servirà a nulla. Lo smart governament non è marketing, non può essere affidato a qualcun&#8217;altro che esprime la tua idea per te stesso, serve per avere un contatto diretto con le persone e captare le idee le opinioni. E&#8217; la politica che si fa portavoce vero di quello che la gente dice. In generale se stai su Twitter solo perchè devi starci, puoi andartene. Non serve a nessuno.
</p>

<p style="text-align: justify;">
  Ultima cosa: cari amici politici di Prato che siete online, se veramente credete in queste nuove forme di comunicazione, ormai fondamentali anche per fare politica non lasciate che tutto finisca con la campagna elettorale, aprite portali di dibattito, permettete la discussione incoraggiate i cittadini a pubblicare e a scrivere la loro opinione. Non importa dove: su un blog come questo, su una pagina Facebook, con un tweet o con una foto. Non importa come, su una piattaforma o su un profilo, l&#8217;importante è che si diffonda la mentalità della wikicrazia anche a Prato e che possa essere la base della futura amministrazione.
</p>

<p style="text-align: justify;">
  Buona Pasqua a tutti.
</p>

<p style="text-align: justify;">