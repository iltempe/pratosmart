---
id: 590
title: 'Social Innovation: Lettera aperta ad Esselunga e Coop'
date: 2014-07-02T08:40:09+00:00
author: Matteo
layout: post
guid: http://pratosmart.teo-soft.com/?p=590
permalink: /social-innovation-lettera-aperta-ad-esselunga-e-coop/
dsq_thread_id:
  - 3038526859
categories:
  - Blog
  - Economia
tags:
  - coop
  - coworkign
  - esselunga
  - prato
---
<p style="text-align: justify;">
  Carissimi dirigenti dei moderni centri commerciali pratesi,
</p>

<p style="text-align: justify;">
  mi riferisco a Parco Prato e al nuovo centro Esselunga in zona Ex-Pratilia, capisco bene che per entrambi ormai i giochi siano stati fatti e che nessuno di voi abbia interesse a cambiare i progetti degli ambienti che avete creato cosi come sono stati pensati e spesati.
</p>

<p style="text-align: justify;">
  Non so chi nelle pubbliche amministrazioni si occupasse del “via libera” ai progetti da voi presentati, so che sicuramente ci siamo scordati di pensare ad utilizzare i vostri spazi come luogo anche di opportunità per innovazione. E dei luoghi e degli spazi per l’innovazione adesso ne abbiamo biosogno a Prato. Come il pane.
</p>

<p style="text-align: justify;">
  Una volta un politico pratese, mi ha spiegato che la tangenziale su cui sorgono i vostri due centri commmerciali è stata voluta e pensata come linea di unione tra la parte est ed ovest e che sarebbe stato uno degli elementi cardine della “rinascita dell’economia pratese”.
</p>

<p style="text-align: justify;">
  <a href="http://pratosmart.teo-soft.com/wp-content/uploads/2014/07/20111030_supermercato.jpg"><img class="size-full wp-image-591 alignleft" src="http://pratosmart.teo-soft.com/wp-content/uploads/2014/07/20111030_supermercato.jpg" alt="618-00668691" width="550" height="412" /></a>Personalmente ho sempre pensato che per far rinascere l’economia pratese (di tutta Prato) serva ben altro, ma la domanda che io vi pongo da cittadino (e cliente) è questa: vi siete mai posti la questione di quanto potesse dar valore ai vostri centri creare un’area adibita a coworking?
</p>

<p style="text-align: justify;">
  Intendo dire un’area open space, anche di modeste dimensioni, con accesso gratuito alla rete, con tavoli, dove le persone che girano per i centri commerciali potessero incontrarsi e parlare delle loro esperienze professionali?
</p>

<p style="text-align: justify;">
  E se è vero che Via Leonardo da Vinci rappresenta un punto di rilancio per l’economia pratese, come mai non si è pensato che lungo questa direttrice qualche uomo di affari potesse transitare e magari sostare in un centro commerciale dove poter prendere un caffè e magari discutere con qualche pratese di business a Prato? Lo so, arrivo tardi, ma in realtà non credo sia mai troppo tardi per cambiare le cose in tema di innovazione e valore per il territorio.
</p>

<p style="text-align: justify;">
  Io credo che creare spazi di coworking per accrescere le conoscenze e le professionalità sul territorio sia la base per una buona ripartenza economica. Non ho ancora visto il nuovo centro Esselunga, conosco bene il Parco Prato, sono sicuro che uno spazio si troverebbe e lo si potrebbe attrezzare a basso costo. Si pensi a tutti quei mariti che portano la moglie a fare la spesa e che mentre l’attendono avrebbero un posto dove potere raccontare la loro esperienza lavorativa. Si pensi ai ragazzi giovani che molto spesso usano il centro commerciale come luogo di ritrovo. Si pensi infine agli anziani (da non sottovalutare) che hanno molto tempo a disposizione e molta conoscenza da portare come input per processi innovativi. Tutte persone che gravitano attorno ai vostri supermercati.
</p>

Pensateci, sono sicuro che acquisterebbero valore sia i vostri centri che l’intera città.

<p style="text-align: justify;">
  Cordiali Saluti e Buon Lavoro
</p>

<p style="text-align: justify;">