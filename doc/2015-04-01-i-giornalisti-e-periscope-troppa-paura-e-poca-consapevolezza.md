---
id: 1868
title: 'I giornalisti e Periscope: troppa paura e poca consapevolezza'
date: 2015-04-01T19:14:48+00:00
author: Matteo
layout: post
guid: http://pratosmart.teo-soft.com/?p=1868
permalink: /i-giornalisti-e-periscope-troppa-paura-e-poca-consapevolezza/
dsq_thread_id:
  - 3646710872
categories:
  - Blog
  - Persone
tags:
  - giornalismo
  - periscoper
  - prato
---
<p style="text-align: justify;">
  <a href="http://pratosmart.teo-soft.com/wp-content/uploads/2015/04/1427369504_ss_replayinfo.png"><img class="alignleft  wp-image-1870" src="http://pratosmart.teo-soft.com/wp-content/uploads/2015/04/1427369504_ss_replayinfo.png" alt="1427369504_ss_replayinfo" width="284" height="505" srcset="http://pratosmart.teo-soft.com/wp-content/uploads/2015/04/1427369504_ss_replayinfo-576x1024.png 576w, http://pratosmart.teo-soft.com/wp-content/uploads/2015/04/1427369504_ss_replayinfo.png 675w" sizes="(max-width: 284px) 100vw, 284px" /></a> Da pochi giorni non si parla di altro. Pare che la app <a href="https://www.periscope.tv/" target="_blank">Periscope</a>, sistema di video trasmissione peer to peer con smartphone, sarà l&#8217;armageddon del giornalismo attuale e, in un certo senso, lo è. Lasciatemi dire che però questo passaggio era prevedibile da anni: non sono forse le piattaforme <a href="https://www.youtube.com/?gl=IT&hl=it" target="_blank">youtube</a> e <a href="http://www.youreporter.it/" target="_blank">youreporter</a> solo delle anticipazioni di questo sistema? E non è forse vero che il giornalismo degli strumenti &#8220;tradizionali&#8221; così come lo conoscevamo sino a dieci anni fa è ormai defunto?
</p>

<p style="text-align: justify;">
  Tra le altre cose la tecnologia di Periscope non è di per sè innovativa, esistevano già piattaforme web di streaming. Casomai i concetti interessanti di questa app sono altri ad esempio l&#8217;integrazione con <a href="https://twitter.com/?lang=it" target="_blank">Twitter</a> e quindi con un social network che già ha costruito reti.
</p>

<p style="text-align: justify;">
  E allora sento dibattiti televisivi su quanto Periscope farà del male ai giornalisti, perchè renderebbe tutti in grado di fare quel mestiere. Ed ancora una volta stiamo sbagliando tutto: difronte al cambiamento temiamo di &#8220;perdere qualcosa&#8221; anzichè guadagnare opportunità. Proprio come Uber con i tassisti di Milano: la tecnologia che spaventa anzichè stimolare il cambiamento.
</p>

<p style="text-align: justify;">
  Certamente se si vuol dire che Periscope ci permetterà di fare da &#8220;reporter&#8221; di ciò che accade attorno a noi, beh questo è vero almeno dal tempo in cui si sono diffusi i social network. Periscope introduce la grande potenzialità di farlo in forma live con i video. Ci rende cioè tutti più &#8220;sensori&#8221; che digitalizzano le immagini che vedono, con la possibilità tra l&#8217;altro di assistere ed esprimere opinioni su quanto trasmesso da altri. Per cui se per giornalista si intende il &#8220;cronista&#8221; che si reca sul luogo per riportare il fatto e farne un video, ok, sono d&#8217;accordo, siamo completamente fuori da quella logica. Ma, ripeto, lo siamo da tempo. Attualmente chi fa giornalismo di pura cronaca arriva sempre e comunque in ritardo per i tempi tecnici di costruire il pezzo, videoregistrare, mettere online e pubblicare. Pensate a quanto accaduto durante la primavera araba, evento storico completamente raccontato da chi lo ha vissuto in modo live tramite twitter bypassando ogni forma di cronismo. Se poi si parla della carta stampata ancora peggio.
</p>

<p style="text-align: justify;">
  Ecco che, cari giornalisti di Prato, mi torna alla mente quello che scrivevo un<img class="  wp-image-1871 alignright" src="http://pratosmart.teo-soft.com/wp-content/uploads/2015/04/1427368499_image.jpg" alt="1427368499_image" width="234" height="416" srcset="http://pratosmart.teo-soft.com/wp-content/uploads/2015/04/1427368499_image-576x1024.jpg 576w, http://pratosmart.teo-soft.com/wp-content/uploads/2015/04/1427368499_image.jpg 1242w" sizes="(max-width: 234px) 100vw, 234px" /> po&#8217; di tempo fa: il giornalista sarà sempre più &#8220;integratore&#8221; e aggregatore di contenuti digitali e personaggio di inchiesta; sarà sempre meno &#8220;sensore&#8221; di ciò che accade sul territorio, ma perché potrà e dovrà servirsi dei contenuti di altri e sarà vincente una strategia di selezione di questi contenuti e dei dati digitali a disposizione: chi continuerà nella logica del giornalismo tradizionale, quello della cronaca a tutti i costi sul posto con i suoi mezzi e i suoi limiti avrà perso l&#8217;occasione di fare un salto di paradigma di fronte al cambiamento epocale della rete e del social networking.
</p>

<p style="text-align: justify;">
  Tra le altre cose questo tipo di applicazioni, se dovesse prendere campo, stravolgerà non solo il mondo del giornalismo, ma anche ad esempio altri mondi come i modi di fare social marketing, ma anche musica, cinema e molto altro, tutti settori in cui conta fare engagement tramite informazioni digitali relative a quello che sta accadendo in quel preciso istante.
</p>

<p style="text-align: justify;">
  Per cui, per quanto riguarda Periscope, ottima l&#8217;idea, si tratta di cogliere le opportunità che questa può dare al mestiere di giornalisti della città: iniziate a pensare che, con tutta probabilità, questa invenzione prima o poi avrà le sue API per interfacciarsi ai contenuti ed usarli in proprie applicazioni web. Iniziate a pensare a creare canali dei vostri giornali (o di voi stessi) su questa piattaforma e create servizi per interagire con le persone che vedendo i vostri contenuti potranno interagire con voi stessi. Iniziate a pensare a metodi di utilizzo di queste tecnologie per la vostra testata tenendo presente ad esempio l&#8217;interessante funzione (che tutti ci auguriamo venga ampliata) che permette di geolocalizzare lo streaming video oppure a potenzialità della app se integrata con una fotocamera esterna connessa allo smartphone.
</p>

<p style="text-align: justify;">
  Sono addolorato per chi vede tutto questo come una minaccia per il proprio mestiere: in un mondo internet oriented bisogna saper fare &#8220;un salto&#8221; per sopravvivere e sfruttare il cambiamento a proprio favore altrimenti&#8230;come si dice da noi: &#8220;l&#8217;è maiala&#8230;&#8221;
</p>

<p style="text-align: justify;">