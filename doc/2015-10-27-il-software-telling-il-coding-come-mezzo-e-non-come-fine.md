---
id: 2231
title: 'Il SoftwareTelling: il coding come mezzo e non come fine'
date: 2015-10-27T13:24:28+00:00
author: Matteo
layout: post
guid: http://pratosmart.teo-soft.com/?p=2231
permalink: /il-software-telling-il-coding-come-mezzo-e-non-come-fine/
dsq_thread_id:
  - 4263812207
categories:
  - Blog
  - Economia
  - Hackers
  - Persone
tags:
  - hackers
  - opensource
  - prato
  - software
  - software-telling
---
<p style="text-align: justify;">
  Inutile negarlo, noi gente che programmiamo, in particolare quelli che lo fanno per diletto, rischiano di cadere facilmente nella &#8220;trappola del farsi belli&#8221;. Il tutto è dovuto al fatto che in Italia da sempre si considera l&#8217;arte di programmare una strana magia che solo pochi sanno fare e che non si è mai spiegato bene alle persone cosa sia il software. Un problema molto culturale a cui in questi ultimi anni si sta cercando di riparare, ma che resta un punto aperto tutto italiano specialmente per le non più giovani generazioni.
</p>

> <p style="text-align: justify;">
>   <strong>Il software non si tocca e quindi per la gente non c&#8217;è, sei tu che devi far capire che senza sarebbe molto peggio</strong>.
> </p>

<p style="text-align: justify;">
  Questo una volta mi disse un professore universitario, lo stesso che diceva
</p>

> <p style="text-align: justify;">
>   <strong>L&#8217;informatica differisce dalla meccanica perchè se ti cade su un piede non ti fa mai male.</strong>
> </p>

<p style="text-align: justify;">
  Ed è veramente curioso come questo fatto sia diventato per molti programmatori (non solo italiani) motivo di farsi fighi e di elaborare soluzioni, talvolta anche molto complicate e non riproducibili dai più, solo per un esercizio di stile.
</p>

<p style="text-align: justify;">
  Per carità, sia chiaro, sono il primo che adotta la sperimentazione senza limiti, senza censure e volta a sfruttare la tecnologia nei suoi &#8220;anfratti più complessi&#8221;. Per il percorso di studi che ho intrapreso, so anche bene che per rendere le cose molto semplici occorre passare da studi a volte anche molto complicati, ma non è questo il punto.
</p>

<p style="text-align: justify;">
  Se sei un cittadino come me che ha deciso di mettere a disposizione un po&#8217; del suo tempo per gli altri creando del software che prima non c&#8217;era e spiegando come si fanno le cose, ma anche se sei uno sviluppatore con cultura opensource, hai necessariamente un desiderio che quello che stai facendo possa servire a qualcun&#8217;altro; vuoi che ciò che fai possa essere almeno spunto per l&#8217;idea di un&#8217;altra persona. Questo perchè il fine di sviluppare software per una community che ti ascolta è appunto &#8220;essere utili&#8221;.
</p>

<p style="text-align: justify;">
  E&#8217; un po&#8217; come chi fa del volontariato presso un&#8217;associazione, speri che il tuo contributo (per quanto piccolo) possa essere quella goccia nel mare senza la quale il mare avrebbe una goccia in meno.
</p>

<p style="text-align: justify;">
  Ecco se veramente sei così. allora sei una persona che sa un po&#8217; di tecnologie informatiche (con le tue specializzazioni) ma non devi fare l&#8217;errore di fare qualcosa solo per &#8220;farti bello&#8221; davanti agli altri. Se vuoi che il tuo progetto o il tuo esercizio o il tuo tutorial o la tua idea sia riusata devi partire da una visione di assieme, parti sempre da un problema reale. Come dire, devi proporti come possibile soluzione informatica ad un problema legato al mondo che ti circonda altrimenti rischi di essere autoreferenziale. Per far comprendere la potenza del coding (che non si vede e non si tocca) devi trovare applicazioni del software continuamente e dimostrare che è il software che può fare la differenza.
</p>

<p style="text-align: justify;">
  Quindi ricorda :
</p>

> <p style="text-align: justify;">
>   <strong>l&#8217;informatica va sempre e solo intesa come invisibile strumento per poter raggiungere un certo scopo</strong>.
> </p>

<p style="text-align: justify;">
  Poni sempre davanti la visione e poi l&#8217;implementazione. Non farti prendere dalla voglia di scrivere codice per dire guardate come sono bravo. Cerca di applicare gli strumenti e le tecnologie a quello che la vita ti propone tutti i giorni e cerca con il software di semplificartela non di complicartela.
</p>

<p style="text-align: justify;">
  E c&#8217;è un altro aspetto da non sottovalutare: la condivisione di ciò che fai. Nella tua attività di sperimentazione e di attivismo, ma oggigiorno anche in quella di lavoratore, se costruisci ma non condividi è come se tu non avessi costruito un bel niente. Questo significa non solo condividere il software che tu hai sviluppato, ma anche la sua documentazione, le sue linee di utilizzo, gli esempi e le prove che hai effettuato. Significa fare quello che io chiamo ormai da tempo &#8220;<strong>arte del software-telling&#8221;</strong>. Usa i social, usa le email, usa anche casa tua e i tuoi gruppi di amici, ma crea condivisione di ciò che implementi perchè sia qualcosa che possa essere compresa e che invoglia al riuso.
</p>

<p style="text-align: justify;">
  [immagine tratta da <a href="http://static.tuttogratis.it/attualita/fotogallery/625X0/73315/formiche-a-lavoro.jpg" target="_blank">static.tuttogratis.it</a>]
</p>

<p style="text-align: justify;">