---
id: 219
title: 'Prato come Stanford: se non hai paura inventi Google e ce la fai'
date: 2014-03-22T21:37:29+00:00
author: Matteo
layout: post
guid: http://pratosmart.teo-soft.com/?p=219
permalink: /prato-come-la-california-se-non-hai-paura-inventi-google/
dsq_thread_id:
  - 3065450085
categories:
  - Blog
  - Economia
  - Persone
tags:
  - google
  - prato
  - smarteconomy
---
<p style="text-align: justify;">
  <img class="alignright" alt="" src="http://news.immobiliare.it/wp-content/uploads/2014/03/Google.jpg" width="430" height="251" />Cari amici che mi seguite sempre più numerosi (e di questo vi ringrazio&#8230;) stasera vi racconto una storia. Non una favola, avete capito bene una storia. Nessuno di noi si senta lontano da storie come queste, perchè sono convinto che Prato sia piena di talenti che aspettano solo un&#8217;idea e l&#8217;occasione giusta. Mi rivolgo a quei giovani che hanno desiderio di cambiare un po&#8217; le cose e mettersi alla prova con un progetto: ragazzi, provateci. Prima di tutto per voi stessi e poi per la nostra città. Non abbiate paura di provarci, chi innova non rischia mai, perchè impara sempre qualcosa anche se il suo progetto fallisce. Ed ora come promesso, la storia.
</p>

<p style="text-align: justify;">
  <span style="font-size: 16px;">Larry e Sergey, due studenti di Stanford con il pallino della matematica, avevano 25 anni quando nel settembre del 1998 fondarono Google. Poco dopo aver fondato l’azienda, per mancanza dei fondi necessari per l’acquisto di nuovi PC e di altro materiale, cercarono di venderla per un milione di dollari a diverse società finanziarie, oltre che a diretti concorrenti come Altavista e Yahoo, ottenendo solo dei rifiuti. Pur essendo tutti concordi nel ritenere innovativo il metodo messo a punto dai due studenti per ottenere con il loro motore di ricerca risultati più pertinenti rispetto ai concorrenti, non ritenevano che l’azienda valesse così tanto. A seguito di questi rifiuti, Larry e Sergey furono costretti ad abbandonare l’università di Stanford per dedicarsi completamente alla loro azienda e al progetto in cui credevano fermamente: aiutare gli utenti di internet a trovare più facilmente le informazioni.</span>
</p>

<p style="text-align: justify;">
  Ma che cosa aveva (e cosa ha) di così innovativo Google rispetto agli altri motori di ricerca, alcuni dei quali (Altavista e Yahoo) dominavano a quei tempi il mercato?
</p>

<p style="text-align: justify;">
  Larry e Sergey non avevano solo il pallino per la matematica ma anche per le sfide “impossibili” o che comunque erano considerate impossibili da molte altre persone. La loro impossible mission era trovare un modo di catalogare tutte le informazioni presenti in internet e renderle rapidamente e facilmente disponibili a tutti. E ovviamente di farlo meglio di quanto già facessero Yahoo, Altavista, Infoseek e altri motori.
</p>

<p style="text-align: justify;">
  Quando fondarono Google non si posero il problema del guadagno, intendevano soltanto risolvere un problema sentito da loro e dai loro colleghi all’università: la difficoltà a reperire facilmente le informazioni presenti in quasi un miliardo di pagine presenti in internet (oggi sono diventate oltre 8 miliardi). Non intendevano diventare imprenditori, avevano un futuro di docenti universitari, come lo erano i loro padri. Poi le cose sono cambiate e la mancanza di soldi li ha costretti ad occuparsi a tempo pieno del loro “giocattolo”.
</p>

<p style="text-align: justify;">
  <span style="font-size: 16px;">La cosa più innovativa è stata sicuramente l’invenzione del “PageRank”. Il pagerank è un metodo per determinare “l’importanza” di una pagina web. Mentre i motori esistenti, <!--more-->per indicizzare e posizionare i siti web nei loro database, si limitavano a contare le ricorrenze, nel testo delle pagine, dei termini cercati dagli utenti, e quindi mostravano ai primi posti siti web non sempre pertinenti con le informazioni desiderate, Page e Brin ebbero l’idea di verificare e contare non solo le ripetizioni delle parole ma anche i link che provenivano da altri siti e che puntavano ad una determinata pagina. Il loro ragionamento era semplice: se un certo sito è citato e consigliato da molti altri significa che ha dei contenuti interessanti e quindi è giusto farlo vedere prima di altri.</span>
</p>

<p style="text-align: justify;">
  In realtà il metodo adottato dai due studenti per calcolare il Page Rank è molto più complesso ed articolato; non si limita a contare i link ma tiene conto anche della “qualità” dei contenuti e dell’importanza dei siti da cui provengono i link. Ad esempio, se il sito della Microsoft consiglia o cita il mio sito, lo stesso acquista agli occhi di Google un valore maggiore rispetto al sito di un concorrente consigliato da un’azienda sconosciuta, e quindi avrà un PageRank più elevato del concorrente.
</p>

<p style="text-align: justify;">
  Ci sono poi altri fattori che contribuiscono a determinare il PageRank, come l’anzianità del sito, il numero dei visitatori, ecc&#8230; Ciò che conta è che gli utenti, usando Google, si rendevano conto che era più facile e richiedeva meno tempo trovare le informazioni desiderate e pertanto abbandonavano gli altri motori e consigliavano agli amici e conoscenti di fare altrettanto. La crescita esponenziale di Google è avvenuta principalmente grazie al “passa parola”; l’azienda non ha mai fatto pubblicità. E’ probabilmente l’unica società al mondo a non averne bisogno.
</p>

<p style="text-align: justify;">
  <span style="font-size: 16px;">Oggi Google reperisce e gestisce le informazioni presenti su internet grazie ad una propria rete composta da oltre 100.000 PC. Una potenza di calcolo che nessun’altra azienda al mondo possiede. </span>Google ha nel suo database oltre 6 miliardi di pagine web e ogni giorno i suoi utenti effettuano 200 milioni di ricerche in oltre 80 lingue. Attualmente è in atto il più ambizioso dei progetti mai attuati: la digitalizzazione dei volumi di intere biblioteche al fine di rendere il sapere umano alla portata di tutti.
</p>

<p style="text-align: justify;">
  <span style="font-size: 16px;">Il pacchetto azionario di Google, quotata in borsa dall’agosto 2004, vale oggi oltre 100 miliardi di dollari (più di Ford e General Motors messe assieme) e il patrimonio personale di Larry Page e Sergey Brin supera i 10 miliardi di dollari a testa.</span>
</p>

<p style="text-align: justify;">
  <span style="font-size: 16px;">Ma tutti questi miliardi di dollari da dove arrivano, considerato che l’utilizzo di Google è gratuito? </span><span style="font-size: 16px;">Questa è la domanda che spesso mi è stata posta da clienti, amici e conoscenti, e sono certo che anche molti di voi qualche volta se la saranno posta.</span>
</p>

<p style="text-align: justify;">
  La risposta è molto semplice: Google non fa pubblicità a se stesso ma incassa molto per la pubblicità che fa agli altri.
</p>

<p style="text-align: justify;">
  <span style="font-size: 16px;">Un’altra delle idee brillanti di Google è stata la pubblicità contestuale, o mirata. Provate a immaginare… state guardando un film di fantascienza alla TV e c’è un’interruzione pubblicitaria con uno spot che parla di un fascicolo con DVD allegato, in edicola da domani; il titolo è “ai confini della realtà” (un mito degli anni ’60 per gli amanti di fantascienza).</span>
</p>

<p style="text-align: justify;">
  Quanti di voi cambierebbero canale per evitare questa pubblicità? Pochi, secondo me. <b><br /> </b>
</p>

<p style="text-align: justify;">
  Google fa la stessa cosa: se state cercando ad esempio “noleggio macchine per caffè” vedrete sulla parte destra della pagina dei risultati alcuni link pubblicitari di aziende che noleggiano macchine per caffè o che vendono cialde di caffè. Le probabilità che questa pubblicità dia fastidio sono quindi minime e nello stesso tempo, le probabilità che qualcuno clicchi su questi link sono alte.
</p>

<p style="text-align: justify;">
  Questo consente a Google di far accettare ai suoi inserzionisti di pagare un “tot” per click più elevato rispetto a ciò che pagherebbero per la stessa pubblicità inserita su siti o portali che parlano di calcio, di libri, di corsi, di telefonini o di cronaca.
</p>

<p style="text-align: justify;">
  <span style="font-size: 16px;"><a href="http://pratosmart.teo-soft.com/wp-content/uploads/2014/03/google-building-44.jpg"><img class="size-medium wp-image-221 alignleft" alt="google-building-44" src="http://pratosmart.teo-soft.com/wp-content/uploads/2014/03/google-building-44-300x196.jpg" width="300" height="196" srcset="http://pratosmart.teo-soft.com/wp-content/uploads/2014/03/google-building-44-300x196.jpg 300w, http://pratosmart.teo-soft.com/wp-content/uploads/2014/03/google-building-44-1024x671.jpg 1024w" sizes="(max-width: 300px) 100vw, 300px" /></a>Inoltre questa pubblicità, se l’inserzionista lo chiede, può essere “localizzata” per regione o città. Ad esempio, se una azienda vuole pubblicizzare i suoi corsi di formazione ma è interessata solo agli utenti di Brescia, può chiedere a Google di far apparire il suo link solo quando la ricerca di corsi di formazione viene effettuata da utenti di Brescia. In questo modo è più probabile che chi clicca su questi link sia un potenziale cliente.</span>
</p>

<p style="text-align: justify;">
  <span style="font-size: 16px;">Il sito di Google si presenta in modo spartano, senza animazioni in flash, senza musichette, senza sfondi multicolori, senza banner pubblicitari. Non c’è nulla che possa distrarre l’utente, che lo costringa a pensare dove cliccare. Ci sono soltanto informazioni. Google sa cosa vogliono gli utenti e li accontenta.</span>
</p>

<p style="text-align: justify;">
  Pensate a quanti milioni di dollari Google sta rinunciando pur di non &#8220;sporcare&#8221; e rendere pesante la sua home page con l&#8217;inserimento di banner pubblicitari statici o animati in Flash, come invece fanno altri motori (MSN, YAHOO, ecc..).
</p>

<p style="text-align: justify;">
  Molti imprenditori, quando chiedono ad un professionista di realizzare un progetto per il loro sito web, dovrebbero riflettere su questo fatto anziché chiedere siti con pagine introduttive animate, musica, pulsanti che si muovono ad altre amenità del genere. Gli utenti non vogliono perdere tempo, gli utenti vogliono informazioni e le vogliono subito. Imprenditori, Web Designer e WebMaster, la home page di Google può insegnarvi molto.
</p>

<p style="text-align: justify;">
  Io come sempre ve l&#8217;ho detto, ora fate voi.
</p>