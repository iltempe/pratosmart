---
id: 838
title: 'Cara ASM ti scrivo (la &#8220;gamification&#8221; nella raccolta rifiuti per incentivare il riciclo)'
date: 2014-08-09T12:20:50+00:00
author: Matteo
layout: post
guid: http://pratosmart.teo-soft.com/?p=838
permalink: /cara-asm-ti-scrivo-la-gamification-nella-raccolta-rifiuti-per-incentivare-il-riciclo/
dsq_thread_id:
  - 3036659717
categories:
  - Ambiente
  - Blog
tags:
  - gamification
  - riciclo
---
<p style="text-align: justify;">
  Carissimi dirigenti ASM che so che mi seguite sempre con tanto affetto,
</p>

<p style="text-align: justify;">
  qualche mese fa il mio condominio è stato &#8220;ammonito&#8221; per non aver differenziato correttamente. Le multe saranno salate ci ha detto la nostra amministratrice, ebbene si, noi condomini quindi facciamo tutti &#8220;mea culpa&#8221;, stiamo cercando di essere più attenti in come separiamo i rifiuti. Sappiamo tutti quanto sia importante differenziare. Non starò qui a fare dell&#8217;autoreferenzialismo sulla raccolta differenziata.
</p>

<p style="text-align: justify;">
  L&#8217;impressione che ho io è che però si stia commettendo un errore di fondo: quando abbiamo iniziato a fare raccolta differenziata (dato che ci interessava a tutti farla e farla davvero) forse dovevamo introdurre qualche elemento di &#8220;gioco&#8221; tra cittadini. Non multe quindi, ma, anzi, il contrario, competizione per premiare chi fa bene.
</p>

<p style="text-align: justify;">
  In molte città tedesche (anche di periferia) ormai da tempo accanto ai supermercati esiste un magazzino per acquistare tutti i prodotti in vetro (o plastica) e all&#8217;interno ci sono macchine automatiche che permettono di recuperare i &#8220;vuoti&#8221; di vetro o plastica e in cambio accreditano soldi tramite dei buoni concessi a chi ricicla.
</p>

<p style="text-align: justify;">
  Il sistema è già in uso anche in qualche città italiana. Altro che multe! Ci sono persone che vanno in giro per le città tedesche a pulirle dai rifiuti riciclabili per guadagnare ogni giorno qualche euro!
</p>

<p style="text-align: justify;">
  Come sempre dico introdurre le <a title="Gioco e Turismo in città" href="http://pratosmart.teo-soft.com/gioco-e-turismo-citta/" target="_blank">tecniche di gioco</a> (e quindi di premio) e premiare i cittadini virtuosi nei contesti urbani permette di risolvere problematiche che altrimenti sarebbero state inaffrontabili.
</p>

<p style="text-align: justify;">
  PS1 Cara ASM, questa è innovazione.
</p>

<p style="text-align: justify;">
  PS2 Cara ASM, questo è risparmio: avreste centri raccolta rifiuti centralizzati in cui i cittadini vi portano i rifiuti GRATIS.
</p>

<p style="text-align: justify;">
  PS3 Al servizio vedrei bene affiliati anche centri commerciali in cui si potrebbero spendere i buoni raccolti oppure negozi che potrebbero concedere sconti a chi &#8220;fa il bravo&#8221;.
</p>