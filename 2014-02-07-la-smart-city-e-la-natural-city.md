---
id: 68
title: La Smart City e la Natural City
date: 2014-02-07T22:50:15+00:00
author: Matteo
layout: post
guid: http://pratosmart.teo-soft.com/?p=68
permalink: /la-smart-city-e-la-natural-city/
dsq_thread_id:
  - 3048409230
categories:
  - Ambiente
  - Blog
  - Vita
tags:
  - prato
  - smart city
---
<p style="text-align: justify;">
  <img class="alignright" src="http://www.smartid.it/sites/all/themes/theme549/images/smart_city.jpg" alt="" width="522" height="285" />Non esiste una definizione standard di città, secondo il<em>Technology Review</em> del <strong>MIT di Boston</strong>, ma grazie alle nuove soluzioni tecnologiche di computational geography applicate ai social media si potrebbe superare la cosa in modo definitivo.
</p>

<p style="text-align: justify;">
  La difficoltà nella definizione di città è evidentemente dovuta alla sua declinazione umana e sociale (a cui ovviamente vanno aggiunte le altre variabili storiche, architettoniche, tecnologiche, amministrative). Il magazine scientifico del MIT la chiama &#8216;<em>human settlement</em>&#8216;. Tale agglomerato o substrato umano, su cui prende forma e sostanza ogni città, non è mai uguale ad un altro. Certamente una città cinese non potrà essere mai uguale ad una argentina e così via.
</p>

<p style="text-align: justify;">
  Un aiuto agli urbanisti nella pianificazione delle città, anche in relazione all&#8217;affermarsi del paradigma <strong>smart city</strong>, potrebbe arrivare dallo <strong><a href="http://arxiv.org/ftp/arxiv/papers/1401/1401.6756.pdf">studio</a></strong> condotto all&#8217;<strong>Università di Gavle </strong>in Svezia da <strong>Bin Jiang </strong>e<strong>Yufan Miao</strong>.
</p>

<p style="text-align: justify;">
  I due ricercatori hanno applicato le tecnologie di computer grafica ai social media, sfruttando il potenziale dei servizi location based (<strong>LBS</strong>) e dei <strong>big data</strong>. Ogni volta che un utente di rete fa login al suo social network automaticamente compare sulla griglia, progettata dai due studiosi, un punto luminoso. Collegando i punti si ottengono migliaia di piccoli triangoli dovuti dalla vicinanza geografica degli utenti.
</p>

<p style="text-align: justify;">
  Al termine del processo viene fuori quella che i ricercatori hanno chiamato &#8216;<strong><em>natural city</em></strong>&#8216;, una specie di impronta umana colorata che, seguendone il percorso storico, consente di conoscere approssimativamente la possibile evoluzione futura della città (in termini di densità abitativa e quindi di domanda di infrastrutture, abitazioni, servizi).
</p>

<p style="text-align: justify;">
  I dati delle login sono stati presi da un social network LBS estinto nel 2011, <strong>Brightkite</strong>, che era arrivato a contare oltre 3 milioni di utenti registrati negli Stati Uniti. La piattaforma incoraggiava i propri membri ad attivare la locazione geografica della login per conoscere il proprio vicino di casa che usava Brightkite.
</p>

<p style="text-align: justify;">
  Lo scopo dello studio svedese è ora incentrato nel comprendere come questa &#8216;città naturale&#8217; possa essere utile a comprendere le dinamiche umane e sociali che sottostanno allo sviluppo dei grandi centri urbani nel mondo.
</p>