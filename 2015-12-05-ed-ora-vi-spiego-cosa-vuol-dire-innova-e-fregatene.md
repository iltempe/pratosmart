---
id: 2285
title: '&#8230;Ed ora vi spiego cosa vuol dire &#8220;innova e fregatene&#8221;'
date: 2015-12-05T19:49:14+00:00
author: Matteo
layout: post
guid: http://pratosmart.teo-soft.com/?p=2285
permalink: /ed-ora-vi-spiego-cosa-vuol-dire-innova-e-fregatene/
dsq_thread_id:
  - 4378498570
categories:
  - Blog
  - Persone
tags:
  - innovaefregatene
  - innovazione
  - prato
---
<p style="text-align: justify;">
  Quando ho scelto il &#8220;motto&#8221; brand di questo <em>weblab</em> (come lo chiamo io) dal nome Pratosmart, ho pensato che ci voleva una frase che invitasse i miei concittadini a pensare in grande. Non perchè io sia qualcuno che abbia chissà quale autorità di farlo, ma perchè parlando con persone che operano per l&#8217;innovazione a Prato forse era necessario avere un principio comune su cui articolare vari progetti.
</p>

> <p style="text-align: justify;">
>   Innova e fregatene è un motto che rompe gli schemi. Lo so. Io forse lo avessi letto sul blog di un altro avrei frainteso, non avrei capito e probabilmente lo avrei pure criticato.
> </p>

<p style="text-align: justify;">
  Innova e fregatene vuol dire in sintesi &#8220;<strong>poni le tue idee davanti a tutto</strong>&#8220;, cioè prima ancora di pensare ai vincoli che ti ostacoleranno nei tuoi progetti, lavora sulla strategia e sulla tua idea perchè se effettivamente hai un&#8217;idea innovativa e riesci a realizzarla concretamente quella avrà successo.
</p>

<p style="text-align: justify;">
  Questo non vuol dire non stare con i piedi per terra ovviamente: per mestiere mi trovo ogni giorno a cercare compromessi tra idee e vincoli tecnologici e vincoli dovuti ai costi/tempi di realizzazione delle cose (&#8230;beh si, ci son anche i soldi da considerare&#8230; e può accadere che non sempre tutto sia fattibile a buon mercato, anzi di solito non lo è quasi mai con i budget prefissati).
</p>

<p style="text-align: justify;">
  Ma <strong>InnovaEFregatene</strong> sta a significare appunto questo: prima di pensare alle problematiche di qualunque natura ti si proporranno di fronte (che ci saranno sicuramente) prova ad inventare. E&#8217; questo lo spirito con cui oggi lo dico alle persone con cui parlo.
</p>

<p style="text-align: justify;">
  Non voglio certo fare paragoni col sottoscritto, ma quando Steve Jobs ha parlato agli universitari di Standford non gli ha detto che i prodotti della Apple devono essere pensati per essere &#8220;belli&#8221;, funzionare per almeno 2 o 3 anni in quanto ad affidabilità oppure che devono costare massimo un TOT. Ha detto essenzialmente &#8220;<strong>Siate Folli</strong>&#8220;. Come dire: fare in modo di avere idee vincenti, prima di pensare alla loro implementazione.
</p>

<p style="text-align: justify;">
  Questa settimana sono stato a tenere un seminario all&#8217;Università di Firenze per raccontare il mio mestiere a ragazzi di poco più di 20 anni. E&#8217; stato bello vedere le loro facce quando alla fine ad alcuni di loro ho detto che l&#8217;ingegneria oggi ha bisogno di più umanismo e cultura perchè di tecnologia ce n&#8217;è già a sufficienza, forse troppa.
</p>

<p style="text-align: justify;">
  Sicuramente abbiamo molta più tecnologia di quella che ci serve per poter portare in fondo un progetto vincente nel mondo del lavoro. L&#8217;ingegnere può dotarsi di una &#8220;cassetta degli attrezzi digitali infinitamente grande&#8221; molto facilmente: quello che non può avere facilmente è la cultura con cui trovare applicazione di questi attrezzi ed è un fattore che fa la differenza.
</p>

<p style="text-align: justify;">
  La cultura? Si c&#8217;è un fattore culturale da tenere presente. E&#8217; difficile abituarsi a pensare in termini veramente innovativi e soprattutto è complesso effettuare una costante applicazione della tecnologia alla vita di tutti i giorni senza cadere nell&#8217;errore di essere autoreferenziali. Il digitale si presta tantissimo a parlare a pochi appassionati di tecnologia&#8230;ma gli altri? Gli altri, specialmente in Italia, sono quelli che possono oggi dar valore al digitale con applicazioni che il tecnologo nemmeno lontanamente magari si immagina; è con gli occhi di quelle persone che c&#8217;è da sforzarsi di guardare gli strumenti della tecnologia. E per finire: conta condividere. Conta moltissimo quanto siamo disposti a condividere. Quello che a volte è appannaggio dell&#8217;innovazione è di fatto la volontà di fare sharing e rete delle nostre idee. Oggi, a meno di non essere sicuri che siamo davvero Steve Jobs, è una buona strada, cercare la condivisione per il miglioramento, la critica e l&#8217; applicazione delle nostre idee.
</p>

<p style="text-align: justify;">
  <strong>Innova e Fregatene non è un motto per pochi</strong>. Chi vuole può provare ad applicarlo nella sua vita di tutti i giorni che sia un lavoro da impiegato, da fornaio, da sindaco, da gioielliere. E&#8217; un motto per chi ha la curiosità e la voglia di provare a cambiare un tradizionale punto di vista.
</p>

<p style="text-align: justify;">
  <strong>Innova e Fregatene è questo</strong>. E forse molto altro che non riesco a spiegarvi a parole, non è cieco ottimismo, ma voglia di pensare prima a cambiare le cose e solo dopo agli schemi da affrontare per cambiarle.
</p>

<p style="text-align: justify;">
  Tutto qua.
</p>

<p style="text-align: justify;">
  A presto
</p>

<p style="text-align: justify;">
  Matteo
</p>