---
id: 1746
title: Gli opendata a colazione
date: 2015-02-21T15:15:48+00:00
author: Matteo
layout: post
guid: http://pratosmart.teo-soft.com/?p=1746
permalink: /gli-opendata-colazione/
dsq_thread_id:
  - 3535623852
categories:
  - Blog
  - Opendata
tags:
  - opendata
  - opndatait
---
<p style="text-align: justify;">
  Premetto che come professionista informatico non lavoro con gli opendata, faccio altro. Ma da circa 3 anni ho approfondito il tema per passione personale, ho avuto modo di sperimentare e ho compreso le potenzialità e credo che oggi, in un&#8217;Italia che tenta una fase di &#8220;rilancio&#8221; non si possa fare a meno di considerarli una risorsa essenziale per il nostro paese.
</p>

<p style="text-align: justify;">
  Oggi che si celebra l&#8217;<a href="http://opendataday.it/" target="_blank">international opendata day</a> dico la mia su questo tema, ancora per troppi un po&#8217; distante.
</p>

<p style="text-align: justify;">
  Cerchiamo per un momento di astrarci dall&#8217;aspetto puramente tecnico: credo che, se esiste una &#8220;missione&#8221; importante della pubblica amministrazione per migliorare il processo produzione e apertura dei dati, esista anche una missione che qualcuno nei prossimi mesi/anni dovrà pur assolvere che sarà quella di portare i dati aperti &#8220;in casa&#8221; delle persone. Questa è la questione che mi sta più a cuore in questo momento, che è poi l&#8217;aspetto culturale che esiste dietro tutto questo.
</p>

<p style="text-align: justify;">
  La domanda che vi faccio è questa: pensate che attualmente un artigiano pratese o un piccolo industriale in città possa in qualche modo essere interessato all&#8217;argomento? Risposta facile: No. Pensate che un giovane che sta cercando lavoro possa interessarsi al tema spontaneamente? Ha sicuramente altri problemi a cui pensare (purtroppo). Pensate che una casalinga sappia di cosa parliamo e se ne possa interessare di suo? Difficilmente potrebbe accadere.
</p>

<p style="text-align: justify;">
  Ecco lo sforzo da fare: tradurre. Dall&#8217;inglese? No, cercare di trovare i metodi migliori per comunicare l&#8217;importanza dei dati aperti a quelle persone. Perchè sono quelle che possono trarne il maggior valore. Capite bene allora che <strong>se all&#8217;artigiano</strong> facciamo capire che sono gli opendata che possono creare un servizio tramite il quale lui (e i suoi prodotti) possono essere geolocalizzati su <a href="http://www.openstreetmap.org/" target="_blank">Openstreetmap</a>, sicuramente la cosa assume un aspetto utile.
</p>

<p style="text-align: justify;">
  <strong>Se ad un giovane disoccupato</strong> spieghiamo ad esempio che tramite un certo dataset si può sviluppare un servizio web o mobile che può trasformarsi in un&#8217;opportunità di fare impresa, beh allora la questione si fa notevolmente più ghiotta e se ne apprezza l&#8217;importanza.
</p>

<p style="text-align: justify;">
  <strong>Se alla casalinga spiegate</strong> che esiste una scuola sperimentale di <a href="http://data-cuisine.net/open-data-cooking-workshop-helsinki/" target="_blank">opendata per scopi culinari</a>, beh allora la cosa sicuramente si fa di una certa curiosità. Se ad un giornalista spiegate che può raccontare le sue storie tramite <a href="http://it.wikipedia.org/wiki/Giornalismo_di_precisione" target="_blank">data journalism </a>: stai di fatto dicendo che esistono nuovi modi di esercitare e di innovare una professione che sempre di più è in forma digitale.
</p>

<p style="text-align: justify;">
  E&#8217; questo il tema principale che adesso sento: riuscire a tradurre questo tema. Ho ancora tutto da imparare e approfondire, ma sono convinto che accanto alla strada del riuso e della crescita degli opendata (di cui Maurizio Napolitano oggi traccia un interessante riferimento <a href="http://www.chefuturo.it/2015/02/buongiorno-digitaliani-oggi-e-lopen-data-day/" target="_blank">qui</a>) possa e debba esserci un intervento culturale per spiegare tutto questo. Vi lascio con <strong>la favola degli opendata</strong>, un video che si è classificato al primo posto nella sezione Storytelling del Trentino OpenData Challenge, iniziativa realizzata da Trento RISE in collaborazione con la Provincia Autonoma di Trento per festeggiare il primo anno di vita del sito <a href="http://dati.trentino.it/" target="_blank">Opendata Trentino</a>.
</p>