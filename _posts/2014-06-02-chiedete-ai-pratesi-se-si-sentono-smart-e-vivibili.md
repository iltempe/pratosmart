---
id: 459
title: 'Chiedete ai pratesi se si sentono &#8220;smart e vivibili&#8221;'
date: 2014-06-02T20:46:09+00:00
author: Matteo
layout: post
guid: http://pratosmart.teo-soft.com/?p=459
permalink: /chiedete-ai-pratesi-se-si-sentono-smart-e-vivibili/
dsq_thread_id:
  - 3048574958
categories:
  - Blog
  - Vita
tags:
  - prato
  - smartcity
---
<p style="text-align: justify;">
  <a href="http://pratosmart.teo-soft.com/wp-content/uploads/2014/06/smartcty-index-650x245.jpg"><img class="alignright  wp-image-460" src="http://pratosmart.teo-soft.com/wp-content/uploads/2014/06/smartcty-index-650x245.jpg" alt="smartcty-index-650x245" width="432" height="163" srcset="http://pratosmart.teo-soft.com/wp-content/uploads/2014/06/smartcty-index-650x245-300x113.jpg 300w, http://pratosmart.teo-soft.com/wp-content/uploads/2014/06/smartcty-index-650x245.jpg 650w" sizes="(max-width: 432px) 100vw, 432px" /></a>Anche grazie alla segnalazione e commento di <a title="Michele Vianello" href="http://www.michelecamp.it/" target="_blank">Michele Vianello</a> ho effettuato un&#8217;analisi di quanto emerge dall&#8217;analisi di Between sulla <a title="smartness" href="http://www.between.it/SmartCityIndex/Between_SmartCityIndex2014.pdf" target="_blank">smartness</a> di Prato. Il mio commento è questo: &#8220;stiamo scherzando, vero?&#8221;. Due giorni fa mi chiama una mia nuova conoscenza di Pistoia che opera nel settore del social networking per la PA e mi ha detto &#8220;&#8230;a Prato siete messi molto bene, basta guardare il sito del Comune, in confronto Pistoia è in uno stato tremendo dal punto di vista dell&#8217;innovazione&#8221;.
</p>

<p style="text-align: justify;">
  Questi due fatti mi hanno fatto riflettere su un concetto:  non possiamo continuare a dire che l&#8217;evoluzione e l&#8217;innovazione dei nostri centri urbani sia legata a qualche metrica che poi traduciamo in un indice che ci permette di mettere una città in classifica (personalmente di questo tipo di classifiche mi sono sempre fidato poco). Non possiamo poi guardare a chi sta peggio dal punto di vista del sito web della PA, perchè la verità è che quando si parla di processo di &#8220;smartcityness&#8221; a mio avviso non si può arrivare mai piazzati in classifica, come mai? Semplicemente perchè non esiste un arrivo. Le classifiche servono a chi vuol in qualche modo dimostrare che c&#8217;è necessità di uno sforzo per cambiarle perchè si stia poi meglio tutti. Le smartcity vanno intese come un processo continuo di cambiamento, e non può essere che così, non possiamo sapere oggi dove, quando e se ci piazzeremo in classifica. Perchè non ci serve saperlo adesso. Ci serve lavorare per entrare in questo processo, perchè molti di noi ancora non lo hanno compreso e ne son rimasti fuori.
</p>

<p style="text-align: justify;">
  Prato secondo Between sarebbe al sedicesimo posto in quando a ranking nazionale sulla smartness, addirittura sarebbe una città che rientra nel riquadro &#8220;Smart e vivibile&#8221;. Quindi? che si fa? Siamo a posto cosi? No. Ma non entro nel merito del ranking e di come è stato calcolato. Mi basta vedere che Prato è considerata in Prima Fascia in quanto a mobilità alternativa (si veda il blog <a title="prato ciclabili" href="www.pratociclabili.com" target="_blank">prato ciclabili</a>). Qui ha ragione il mio (mi permetto di chiamarlo così) &#8220;amico&#8221; Vianello, quando dice che non si può valutare una città smart solo SOMMANDO e MOLTIPLICANDO numeri. Troppo comodo e troppo facile.
</p>

<p style="text-align: justify;">
  Vi chiederò questo &#8220;E&#8217; più importante avere molti access point WIFI o è più importante avere cittadini istruiti su come usare un singolo access point per condividere dati con il resto della città?&#8221;
</p>

<p style="text-align: justify;">
  Pensateci amici miei, e per quanto riguarda il sito del comune di Prato, ho già avuto modo di criticarlo ampiamente, perchè non serve avere un bel sito. Serve avere canali web di comunicazione e partecipazione dal cittadino verso la politica. Che siano istituzionali, ma che si basino sui social media. Va benissimo Twitter, va bene Facebook, un blog, fate voi, ma fatelo lo dico alla nuova amministrazione comunale: mettete in piedi un sistema di comunicazione diretta col cittadino. Non c&#8217;è da inventare nulla, c&#8217;è solo da attuare con gli strumenti esistenti. Un primo passo verso la &#8220;smartness&#8221;.
</p>