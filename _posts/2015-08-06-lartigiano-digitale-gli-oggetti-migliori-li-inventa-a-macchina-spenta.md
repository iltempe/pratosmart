---
id: 2062
title: 'L&#8217;artigiano digitale gli oggetti migliori li inventa a macchina spenta'
date: 2015-08-06T11:33:01+00:00
author: Matteo
layout: post
guid: http://pratosmart.teo-soft.com/?p=2062
permalink: /lartigiano-digitale-gli-oggetti-migliori-li-inventa-a-macchina-spenta/
dsq_thread_id:
  - 4007987927
categories:
  - Economia
  - Makers
  - Persone
tags:
  - artigiano digitale
  - makers
  - makersprato
  - opensource
  - prato
  - stampa3d
---
<p style="text-align: justify;">
  <a href="http://pratosmart.teo-soft.com/wp-content/uploads/2015/08/CNC-Bristol.jpg"><img class="alignleft  wp-image-2063" src="http://pratosmart.teo-soft.com/wp-content/uploads/2015/08/CNC-Bristol.jpg" alt="CNC-Bristol" width="443" height="247" srcset="http://pratosmart.teo-soft.com/wp-content/uploads/2015/08/CNC-Bristol-300x167.jpg 300w, http://pratosmart.teo-soft.com/wp-content/uploads/2015/08/CNC-Bristol-450x251.jpg 450w, http://pratosmart.teo-soft.com/wp-content/uploads/2015/08/CNC-Bristol.jpg 610w" sizes="(max-width: 443px) 100vw, 443px" /></a> Siamo stati in generale tutti portati a pensare che l’artigiano digitale sia necessariamente un signore che usa la stampante 3D per “fare cose” e questo a mio avviso è un grande errore per due motivi.
</p>

<ul style="text-align: justify;">
  <li>
    Primo: la stampa 3D non è altro che una delle tantissime tecnologie a basso costo accessibili oggi per fare autoproduzione.
  </li>
  <li>
    Secondo: la vera rivoluzione non sta nella “macchina” ma nel fatto che la “macchina” possa essere connessa alla conoscenza e alla creatività delle persone tramite software (e quindi internet).
  </li>
</ul>

<p style="text-align: justify;">
  <b>Tecniche di Autoproduzione</b>
</p>

<p style="text-align: justify;">
  Ve ne sono ormai moltissime. Chi ha approfondito un po’ la materia sa che esistono Stampanti 3D (vari modelli e varia natura), Macchine a taglio CNC Mill (frese a controllo numerico), Macchine a taglio laser&#8230;E chi lavora nell’industria sa che le macchine a controllo numerico non nascono oggi ma esistono da almeno 20 anni semplicemente oggi sono cambiate molto in termini di accessibilità.
</p>

<p style="text-align: justify;">
  Tutte (eccetto alcune stampanti 3D di ultima generazione) si basano sul concetto del movimento di uno strumento. Sia esso un estrusore per la stampa o un oggetto per l’incisione del legno o un laser per il taglio della carta, alla base tutte queste periferiche hanno il concetto del poter muovere nello spazio ed azionare un tool che consente la produzione “controllata” tramite un’elettronica opportunamente programmata.
</p>

<p style="text-align: justify;">
  Ciò che cambia da macchina a macchina è il dimensionamento del controllo motori perchè in base allo strumento da pilotare e alle dimensioni della macchina è necessaria più o meno potenza. Ma alla base c’è lo stesso concetto.
</p>

<p style="text-align: justify;">
  Tutte queste periferiche hanno inoltre in comune il fatto che (a differenza delle ormai antiche stampanti 2D) sono programmabili e controllabili tramite un computer, ma possono essere macchine autonome, in quanto normalmente dotate di un microcontrollore (o microprocessore) che consente loro di agire in completa autonomia.<img class="wp-image-2064 alignright" src="http://pratosmart.teo-soft.com/wp-content/uploads/2015/08/CNC_guitar_maker_01.jpg" alt="CNC_guitar_maker_01" width="456" height="341" srcset="http://pratosmart.teo-soft.com/wp-content/uploads/2015/08/CNC_guitar_maker_01-450x337.jpg 450w, http://pratosmart.teo-soft.com/wp-content/uploads/2015/08/CNC_guitar_maker_01.jpg 700w" sizes="(max-width: 456px) 100vw, 456px" />
</p>

<p style="text-align: justify;">
  Questo è possibile perchè la grande rivoluzione delle macchine digitali ha unito il mondo del design (normalmente 3D, ma analogamente il discorso si può fare per disegni 2D) con i controlli delle periferiche. Esistono cioè software che vi consentono in modo agevole di passare da un modello ad una lista di comandi da “dare in pasto” alla macchina per stampare o intagliare il vostro disegno. Quindi design e produzione sono di fatto uniti assieme e la produzione non è altro che il passaggio finale di un processo di invenzione di un oggetto.
</p>

<p style="text-align: justify;">
  <b>La Macchina Connessa al mondo</b>
</p>

<p style="text-align: justify;">
  Questo ultimo concetto, ossia il fatto che si possa programmare “la macchina con il modello che hai creato” in modo da produrlo, consente di avere una linea diretta che connette le nostre periferiche al mondo in quanto lo strumento che userete per programmare la periferica è un PC che come tale consente l’accesso ad altri progetti a cui si può accedere o per produrre o per condividere le proprie creazioni. Come dire, le vostre periferifche da artigiano del nuovo millennio possono avere accesso alla conoscenza condivisa che consente di inventare nuovi oggetti a partire da oggetti già fatti e rilasciati in formato opensource. <a href="https://www.thingiverse.com/">Thingiverse </a>non è altro che un esempio di community mondiale di questo, in rete ne troverete facilmente a centinaia.
</p>

<p style="text-align: justify;">
  Il vero potere sta nei dati quindi non negli oggetti che non sono altro che un’istanza dei dati che avete prelevato, condiviso ed elaborato secondo le vostre idee.
</p>

<p style="text-align: justify;">
  Per concludere, le macchine non sono altro che una base di partenza. Una buona macchina è sicuramente una buona base di partenza se vuoi autoprodurre. Ma come dicono in molti: “<strong><i>gli oggetti migliori si inventano a macchina spenta</i></strong>”.
</p>