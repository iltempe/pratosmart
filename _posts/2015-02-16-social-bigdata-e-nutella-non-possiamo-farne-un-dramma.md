---
id: 1741
title: 'Social, Bigdata e Nutella: non possiamo farne un dramma'
date: 2015-02-16T14:49:14+00:00
author: Matteo
layout: post
guid: http://pratosmart.teo-soft.com/?p=1741
permalink: /social-bigdata-e-nutella-non-possiamo-farne-un-dramma/
dsq_thread_id:
  - 3520473474
categories:
  - Blog
  - Persone
  - Vita
---
<p style="text-align: justify;">
  <a href="http://pratosmart.teo-soft.com/wp-content/uploads/2015/02/IMG_0411.jpg"><img class="  wp-image-1742 alignleft" src="http://pratosmart.teo-soft.com/wp-content/uploads/2015/02/IMG_0411.jpg" alt="IMG_0411" width="376" height="282" srcset="http://pratosmart.teo-soft.com/wp-content/uploads/2015/02/IMG_0411-300x225.jpg 300w, http://pratosmart.teo-soft.com/wp-content/uploads/2015/02/IMG_0411.jpg 640w" sizes="(max-width: 376px) 100vw, 376px" /></a>Ricevo ogni tanto qualche segnalazione su quanto sia importante “avere i numeri” sui social network.
</p>

<p style="text-align: justify;">
  Resto dubbioso: devo dire che fino a che è un’azienda, o un’agenzia di marketing ancora posso concepire che uno degli scopi sia quello di fare quantità di “Mi piace” e di Follower, anche se poi il reale obiettivo di un’azienda non è mai fare Click su una pagina Facebook quanto vendere un prodotto o un servizio. Questo è il punto: non un click ma la vendita, cioè l’ingaggio del potenziale cliente. Tanto più questo vale se poi sui social ci state come persone che vogliono discutere e parlare. Ve lo dice uno che ogni tanto qualche schiaffo sui social lo prende e non per questo si vergogna o si autocensura.
</p>

<p style="text-align: justify;">
  Io non faccio molta differenza tra l’uso dei canali sociali a scopi personali e quelli usati per fare marketing di un’azienda, un prodotto o comunque qualcosa in vendita.
</p>

<p style="text-align: justify;">
  Qualche consiglio personale che mi sento di dare a chi vuole provare a cimentarsi nel creare ingaggio o iniziare ad usare i social in modo un po’ diverso. Provate, se poi non vi crea vantaggio tornate ad usarli come prima.
</p>

<p style="text-align: justify;">
  <b>Non considerate mai i social come un fine ma come uno strumento</b>. Ricordate che non esiste una vita virtuale e una vita reale, ma esiste una vita, fatta di persone che hanno scelto di stare anche dentro i social. Cercate di usare questi strumenti per arrivare ai vostri potenziali ascoltatori.
</p>

<p style="text-align: justify;">
  <b>Non sottovalutate le informazioni che possono derivare dai profili sociali. </b>Sono infinite: non a caso si parla di Bigdata. Non solo vi consentiranno di capire chi avete davanti, ma vi consentiranno di cercare soluzioni a problemi, a questo proposito create community che possano servire per discussione e crescita della conoscenza condivisa. Se è vero che le informazioni che mettete in Facebook diventano proprietà di Facebook, ricordate che la consocenza di tali informazioni nessuno ve la potrà mai togliere.
</p>

<p style="text-align: justify;">
  <b>Non preoccupatevi di fare “Mi piace” </b>ma di coinvolgere chi vi ascolta con<img class="  wp-image-1743 alignright" src="http://pratosmart.teo-soft.com/wp-content/uploads/2015/02/sf_socialintro.jpg" alt="sf_socialintro" width="378" height="315" srcset="http://pratosmart.teo-soft.com/wp-content/uploads/2015/02/sf_socialintro-300x250.jpg 300w, http://pratosmart.teo-soft.com/wp-content/uploads/2015/02/sf_socialintro-150x125.jpg 150w, http://pratosmart.teo-soft.com/wp-content/uploads/2015/02/sf_socialintro.jpg 480w" sizes="(max-width: 378px) 100vw, 378px" /> contenuti, anche leggeri, ma chi siano contenuti. Ricordate che, specialmente per chi sta nascendo come brand o come professionista, un primo obiettivo non deve essere quello di catturare follower, ma avere i giusti following. Seguire i canali di informazione adeguati vi consentirà anche di elaborare i vostri contenuti. E più riuscirete a mettere del vostro in quello che ricevete dai following e più succcesso potrete avere.
</p>

<p style="text-align: justify;">
  <b>Nessuno pretenda mai di fare comunicazione unilaterale</b>. Se avete in testa di usare una pagina Facebook per fare un bollettino di notizie scordatevi i social: sarebbero solo uno spreco di tempo e soldi. Sui social vale la regola del “do ut des”, vale la legge della condivisione, uso ciò che è mio per condividerlo con altri perchè dalla condivisione quello che so viene &#8220;aumentato&#8221; (e viceversa).
</p>

<p style="text-align: justify;">
  Un consiglio finale (non è pubblicità è solo un esempio): date un’occhiata alla pagina Facebook della Nutella, non soffermatevi a guardare i numeri dei fan, quanto piuttosto andate a vedere i post quanto sono commentati e la qualità dell’ingaggio che questa azienda riesce a fare tra questi fan. Certo, sicuramente avere un brand affermato come quello della Nutella favorisce una facile crescita anche dentro i canali sociali, ma il contenuto è uno degli strumenti fondamentali della crescita del marchio online. <b>Perchè un calzonaio di Prato non può fare lo stesso? Perchè una ferramenta pratese anche di modeste dimensioni non può fare la stessa cosa? Perchè un libero professionista, brillante architetto pratese non può fare la SUA pagina Facebook dove racconta le sue esperienze di lavoro? Dentro il progetto </b><a href="http://stanzonidigitali.altervista.org/" target="_blank"><b>stanzoni digitali</b></a><b> mi piacerebbe dare risposte anche a queste domande. Ce la faremo?</b>
</p>