---
id: 259
title: 'Se Edison avesse saputo che la lampadina sarebbe diventata smart&#8230;'
date: 2014-04-01T20:44:55+00:00
author: Matteo
layout: post
guid: http://pratosmart.teo-soft.com/?p=259
permalink: /se-edison-avesse-saputo-che-la-lampadina-sarebbe-diventata-smart/
dsq_thread_id:
  - 3045302445
categories:
  - Blog
  - Vita
tags:
  - hue
  - philips
  - smart lamps
---
<p style="text-align: justify;">
  <img class="alignleft" alt="" src="http://blogs-images.forbes.com/sethporges/files/2012/12/philipshue.jpg" width="434" height="300" />Cari amici, immaginate se l&#8217;inventore della lampadina avesse saputo che un giorno la sua invenzione sarebbe diventata intelligente. Ma non solo intelligente, diciamo &#8220;tecnologicamente più COMODA&#8221;&#8230;
</p>

<p style="text-align: justify;">
  Nel corso dello scorso anno sono stati messi in commercio i primi sistemi di illuminazione smart, non si tratta di sola domotica, quanto di un primo grande esempio dell&#8217;internet of things (internet degli oggetti) per l&#8217;uso migliore dell&#8217;energia elettrica in casa.
</p>

<p style="text-align: justify;">
  Riporto la recensione di uno dei kit più famosi, quello della PHILIPS, in rete potrete trovarne tantissimi di tante marche&#8230;il principio di funzionamento è sempre molto simile.
</p>

<p style="text-align: justify;">
  Philips Hue è l’insieme di tre lampadine LED ed un hub wireless, denominato “<strong>Bridge</strong>“, in grado di comunicare con ognuna delle lampadine. Il possesso di un iPhone/iPod/iPad è quanto sufficiente per controllare il tutto poiché scaricando semplicemente l’apposita app si è in grado di controllare i vari parametri di luminosità prescelti. Ma l’intelligenza del sistema Hue aggiunge molto di più alla semplice somma tra le parti, rendendo così il progetto la base per un modo nuovo di pensare l’illuminazione e lo stesso concetto di lampadina.
</p>

<p style="text-align: justify;">
  Le lampadine del sistema Hue sono <strong>lampadine LED da 8,5 Watt, in grado di sviluppare 600 lumen di luminosità</strong>. I parametri tradizionali di valutazione non traggano in inganno: una lampadina al LED da 8,5 Watt è in grado di sostituire agevolmente lampadine ad incandescenza che consumano molto di più, paragonabili approssimativamente ad una tipica 50 Watt. La tecnologia LED, inoltre, ha una durata molto più elevata, in grado di raggiungere agevolmente alcune decine di migliaia di ore di attività. Il sistema di avvitamento è invece un classico E27, il che rende pertanto la lampadina facilmente adattabile a qualsiasi impianto tradizionale.<!--more-->
</p>

<p style="text-align: justify;">
  L’altezza della lampadina è pari a 11 cm, per un diametro pari a 62 millimetri. Philips “garantisce” una durata pari a 15 mila ore e 25 mila accensioni.
</p>

<p style="text-align: justify;">
  Hue consente di gestire la tonalità cromatica delle singole lampadine. Il controllo è deputato al cosiddetto “<strong>Bridge</strong>“, ossia un piccolo scatolotto di colore bianco che, connesso alla rete casalinga, è in grado di dialogare in modalità wireless con le lampadine (le quali dovranno pertanto rimanere all’interno di una distanza ragionevole). Il bridge dovrà pertanto essere collegato ad uno switch, recependo così connettività e fungendo da ponte tra il device di controllo (iPod, iPad o iPhone per iOS, nonché qualsivoglia device Android compatibile) e la lampadina.
</p>

<p style="text-align: justify;">
  Il Bridge funge inoltre da dispositivo di certificazione in grado di vincolare l’uso della lampadina al controllo di un determinato device: soltanto cliccando in un dato momento il pulsante posizionato sul dispositivo è possibile gestirne il controllo tramite l’app dedicata.
</p>

<p style="text-align: justify;">
  Il bridge ha un consumo pari a 3 Watt. Il che, sommato a 3 lampadine da 8,5W, implica un <strong>consumo complessivo massimo pari a 28,5W</strong>: molto meno rispetto alle lampadine normali, con una maggior resa luminosa e con un impagabile effetto scenico aggiuntivo grazie all’opzione cromatica ed al controllo remoto.
</p>

<h2 style="text-align: justify;">
  <span style="font-size: 16px;">L’applicazione che controlla il sistema Hue è </span><strong style="font-size: 16px;">disponibile a titolo gratuito tanto su <a title="App Philips Hue su App Store" href="https://itunes.apple.com/it/app/philips-hue/id557206189?mt=8" target="_blank">App Store</a> quanto su <a title="App Philips Hue su Google Play" href="https://play.google.com/store/apps/details?id=com.philips.lighting.hue&feature=nav_result" target="_blank">Google Play</a></strong><span style="font-size: 16px;">.</span>
</h2>

<p style="text-align: justify;">
  Tra le funzioni dell’app è prevista inoltre una sveglia utile ad ammorbidire i primi minuti del mattino: la luce può attivarsi poco alla volta, con il colore prescelto, generando così l’atmosfera che più si desidera.
</p>

<p style="text-align: justify;">
  Interessante, infine, è la possibilità di controllare a distanza il sistema: anche quando si è lontani dall’abitazione, infatti, è possibile gestire le luci in casa simulando una presenza direttamente dal proprio smartphone; oppure è possibile impostare cicli specifici che saranno controllati online per accendere e spegnere le luci a orari ripetuti.
</p>

<p style="text-align: justify;">
  La risposta è immediata: al tocco sul display del device di controllo corrisponde una immediata risposta cromatica da parte della lampadina.
</p>

<p style="text-align: justify;">
  <!--more-->Da una parte il risparmio energetico, dall’altra l’effetto scenico in grado di cambiare radicalmente la percezione di un ambiente: 
  
  <strong>Hue è un sistema intelligente che può dare grandi soddisfazioni</strong>a chi cerca un modo “smart” di arredare e gestire la propria abitazione o la propria attività commerciale.
</p>

<p style="text-align: justify;">
  Lo starter kit (comprensivo di bridge e 3 lampadine) ha prezzo pari a <strong>199.95 Euro</strong>.
</p>

<p style="text-align: justify;">
  <strong><a href="http://pratosmart.teo-soft.com/wp-content/uploads/2014/04/hue-philips-led-bulbs-04.jpg"><img class="alignright  wp-image-260" alt="hue-philips-led-bulbs-04" src="http://pratosmart.teo-soft.com/wp-content/uploads/2014/04/hue-philips-led-bulbs-04.jpg" width="432" height="288" srcset="http://pratosmart.teo-soft.com/wp-content/uploads/2014/04/hue-philips-led-bulbs-04-300x200.jpg 300w, http://pratosmart.teo-soft.com/wp-content/uploads/2014/04/hue-philips-led-bulbs-04-1024x682.jpg 1024w, http://pratosmart.teo-soft.com/wp-content/uploads/2014/04/hue-philips-led-bulbs-04.jpg 1200w" sizes="(max-width: 432px) 100vw, 432px" /></a>Le possibilità di sviluppo sono estremamente ampie</strong>: le lampadine potrebbero ricevere comandi di qualsiasi tipo dalla rete e potrebbero così cambiare i propri parametri per rispondere a stimoli specifici. Alcuni casi a titolo esemplificativo:
</p>

<ul style="text-align: justify;">
  <li>
    Una lampadina potrebbe lampeggiare in blu per segnalare l’arrivo di una notifica su Facebook;
  </li>
  <li>
    Una lampadina potrebbe colorarsi di rosso in caso di maltempo in arrivo;
  </li>
  <li>
    Una lampadina potrebbe lampeggiare se la propria squadra del cuore vince un match;
  </li>
  <li>
    Le lampadine potrebbero cambiare intensità e colore sulla base della vicinanza di specifici device (anche la geolocalizzazione può giocare un suo ruolo);
  </li>
  <li>
    Le lampadine potrebbero cambiare di intensità e colore sulla base delle visite ricevute da un sito Web.
  </li>
</ul>

<p style="text-align: justify;">
  C&#8217;è spazio quindi per applicare nuove idee a questo sistema così interessante. Io ve lo dico.
</p>