---
id: 1925
title: Foursquare e il nostro disperato bisogno di giocare in città
date: 2015-05-28T11:41:59+00:00
author: Matteo
layout: post
guid: http://pratosmart.teo-soft.com/?p=1925
permalink: /foursquare-e-il-nostro-disperato-bisogno-di-giocare-in-citta/
dsq_thread_id:
  - 3800596539
categories:
  - Ambiente
  - Blog
  - Governance
  - Persone
  - 'Prato&amp;Ilmondo'
tags:
  - foursquare
  - game
  - gamification
  - socialmedia
---
<p style="text-align: justify;">
  <a href="http://pratosmart.teo-soft.com/wp-content/uploads/2015/05/tumblr_inline_nnu9flsLWd1qzxhga_400.png"><img class="  wp-image-1927 alignright" src="http://pratosmart.teo-soft.com/wp-content/uploads/2015/05/tumblr_inline_nnu9flsLWd1qzxhga_400.png" alt="tumblr_inline_nnu9flsLWd1qzxhga_400" width="234" height="415" srcset="http://pratosmart.teo-soft.com/wp-content/uploads/2015/05/tumblr_inline_nnu9flsLWd1qzxhga_400-169x300.png 169w, http://pratosmart.teo-soft.com/wp-content/uploads/2015/05/tumblr_inline_nnu9flsLWd1qzxhga_400.png 338w" sizes="(max-width: 234px) 100vw, 234px" /></a>Circa un anno fa, quando ho aperto questo spazio web da cui vi scrivo, dissi in un dibattito pubblico che “nel tempo, è stato completamente perso il desiderio di giocare in città”. In quella sede mi ricordo gli sguardi dei presenti, che mi osservarono come se fossi stato catapultato da Marte a Prato. Sicuramente nelle loro menti stava passando qualche pensiero del tipo “ma cosa sta dicendo? giocare? ma dove al bocciodromo sul Bisenzio? che giochi vuol fare?”.
</p>

<p style="text-align: justify;">
  La <b><i>gamification</i></b> (<i>game</i>=gioco e<i>identification</i>=identificazione) è l’<b>utilizzo delle dinamiche dei giochi in contesti insoliti ed esterni alla situazione ludica</b>, allo scopo di creare più interesse o risolvere problemi.
</p>

<p style="text-align: justify;">
  Da un po’ di anni ormai in tutto il mondo si sperimentano e si usano tecniche di coinvolgimento e gioco per migliorare il proprio territorio. Si fa in modo che il gioco porti vantaggio alla città in qualche modo anche solo informazioni che prima mancavano. Se vengono applicate le metodologie del gioco assieme alle moderne tecniche del social network e dello storytelling ne viene fuori una miscela esplosiva che può rivoluzionare il modo di rapportarsi al territorio.
</p>

<p style="text-align: justify;">
  Immaginate di avere un museo in città che voglia creare partecipazione cittadina e voglia aumentare il suo numero di visitatori. Immaginate che questo museo adotti <a href="https://foursquare.com/">Foursquare </a>come piattaforma di marketing e che cominci a promuoversi su <a title="Venite in vacanza a Prato ed usate Foursquare: la guida ve la facciamo noi" href="http://pratosmart.teo-soft.com/venite-in-vacanza-a-prato-ed-usate-foursquare-la-guida-ve-la-facciamo-noi/">Foursquare </a>tramite le foto dei visitatori, i commenti, le review….Come stimolare la narrazione su Foursquare in modo da avere marketing gratis? Ad esempio con un giochetto del tipo “ogni 100 check-in nel museo regaliamo il centesimo biglietto di ingresso al visitatore”: è un modo per incentivare non solo le visite ma anche la narrazione online&#8230; giocando appunto.
</p>

<p style="text-align: justify;">
  <img class="  wp-image-1928 alignleft" src="http://pratosmart.teo-soft.com/wp-content/uploads/2015/05/Untitled.jpg" alt="Untitled" width="320" height="308" srcset="http://pratosmart.teo-soft.com/wp-content/uploads/2015/05/Untitled-300x289.jpg 300w, http://pratosmart.teo-soft.com/wp-content/uploads/2015/05/Untitled.jpg 600w" sizes="(max-width: 320px) 100vw, 320px" />Il <a href="http://www.moma.org/landmarks?utm_source=social&utm_medium=facebook&utm_campaign=landmarks2013_fb">MoMa di New York nel 2013 promette</a> uno sconto di 5 dollari sul biglietto di ingresso al museo per ogni check-in effettuato nei luoghi della grande architettura New Yorkese.
</p>

<p style="text-align: justify;">
  Nel 2010 il brand <a href="http://www.evancarmichael.com/Marketing/5760/Social-media-case-study-The-Jimmy-Choo-Trainer-Hunt.html">Jimmy Choo</a>, come grande operazione di marketing, organizza una caccia al tesoro basata su Foursquare, nascondendo un paio di scarpe “reali/virtuali” in uno dei suoi negozi di Londra. Chi effettuava un check-in nei suoi negozi e lo condivideva con contatti Facebook e Twitter di fatto aveva diritto a sapere se in quel negozio era contenuto “il tesoro”. Dopo tre settimane il tesoro è stato trovato e vinto da un cliente a Covent Garden.
</p>

<p style="text-align: justify;">
  Ma lo stesso gioco dei &#8220;gettoni-badge&#8221; che <a href="https://www.swarmapp.com/">Swarm </a>mette a disposizione con Foursquare vi permette di giocare con i vostri clienti con giochi del tipo “se hai il gettone con l’osso del cane il negozio “la città degli animali” ti regala i croccantini”. E che sia un&#8217;attività pubblica o privata fa poca differenza nel metodo.
</p>

<p style="text-align: justify;">
  Nel 2009 la BART, compagnia di trasporti pubblici della baia di San Francisco, fa una partnership con Foursquare per avere un “gettone” personalizzato che viene assegnato a chi fa 10 check-in in un mese su una linea BART, inoltre tra tutti i passeggeri che avranno fatto  un check-in con Foursquare sulle linee della compagnia viene estratto a sorte un premio mensile in biglietti per 25$.
</p>

<p style="text-align: justify;">
  Perfavore, io vi chiedo: lasciate perdere il fatto che “si dice in giro” che Foursquare ha meno utenti di Facebook e Twitter, che non ha futuro etc….Ai fini di fare campagne di gioco di questo tipo non importa assolutamente. Noi non dobbiamo fare strategie dei colossi del web. Piuttosto usiamo la piattaforma a vantaggio nostro come in questi esempi. Come sempre dico<strong> prima le persone e poi gli strumenti</strong>&#8230; e se domani Foursquare non dovesse esserci più.. beh sicuramente troveremo altri modi di giocare.
</p>