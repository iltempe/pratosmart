---
id: 2357
title: Caro Babbo Natale, mi porti un dinosauro opensource?
date: 2015-12-23T11:50:33+00:00
author: Matteo
layout: post
guid: http://pratosmart.teo-soft.com/?p=2357
permalink: /caro-babbo-natale-mi-porti-un-dinosauro-opensource/
dsq_thread_id:
  - 4427704881
categories:
  - Blog
  - Persone
tags:
  - natale
  - opensource
  - racconti
---
<p style="text-align: justify;">
  <em>[Questa storia è un modo per spiegare a grandi e piccini cosa vuol dire opensource. E&#8217; pubblicata come libro anche sullo store Apple a <a href="https://itunes.apple.com/it/book/caro-babbo-natale...mi-porti/id1070627227?ls=1&mt=11" target="_blank">questo indirizzo</a> e in PDF a <a href="https://www.scribd.com/doc/294058541/Babbo-Natale-mi-porti-un-dinosauro-opensource" target="_blank">questo indirizzo</a>]</em>
</p>

<p style="text-align: justify;">
  Era la notte del 23 Dicembre 2015. Nel paese di Babbo Natale i folletti stavano producendo giocattoli all’interno dei loro laboratori per le consegne natalizie in tutto il mondo.
</p>

<p style="text-align: justify;">
  La produzione di giocattoli era composta da molte catene di montaggio, macchine assemblatrici, macchine per collaudare i giochi e per confezionarli a dovere.
</p>

<p style="text-align: justify;">
  C’erano centinaia di folletti che lavoravano notte e giorno ininterrottamente per produrre i giochi richiesti dai bambini, gli ordini di Babbo Natale erano chiari “Nessun bambino buono deve rimanere deluso, Natale è la festa di tutti”.
</p>

<p style="text-align: justify;">
  I folletti avevano un compito ben preciso:
</p>

**Alabaster Snowball**: era l’Amministratore della lista di Babbo Natale

**Bushy Evergreen**: inventore della macchina per rendere magici i regali

**Minstix Pepper**: guardiano del luogo segreto dalla dimora di Babbo Natale

**Shinny Upatree**: il più vecchio amico di Babbo Natale e co-fondatore del villaggio segreto di Babbo Natale

**Sugarplum Maria**: era l’assistente della moglie di Babbo Natale che lo aiutava a preparare le sue delizie in cucina.

**Wunorse Openslae**: designer della slitta di Babbo Natale e responsabile della sua manutenzione. Si prendeva cura anche delle renne, che pare riescano a raggiungere la velocità della luce

<p style="text-align: justify;">
  altri folletti famosi si chiamavano: Askasleikir, Bjugnakraekir, Faldafeykir, Gattathefur, Giljagaur, Gluggagaegir, Ketkrokur, Kertasnikir, Pottasleikir, Skyrjarmur, Stekkjarstaur, Stufur and Thvorusleikir, (impossibile pronunciarne il nome!) ognuno di loro con un qualcosa di ben preciso da fare dentro il laboratorio. Babbo Natale aveva affidato un compito proprio a tutti.
</p>

<p style="text-align: justify;">
  D’un tratto quella notte accadde però qualcosa di inaspettato. Tutte le macchine utilizzate dai folletti per produrre giocattoli si fermarono. Alabaster corse subito a controllare cosa stava accadendo e si rese conto che non era mancata l’elettricità (le luci erano infatti ancora accese) ma un guasto ai motori delle macchine di produzione dei giocattoli le rendeva inutilizzabili. Incredibile. I folletti erano disperati: questo voleva dire non poter terminare di costruire i giochi per i bimbi buoni di tutto il mondo! E adesso?
</p>

<p style="text-align: justify;">
  Il folletto Bushy per far coraggio agli altri disse: “…Beh comunque un po’ di giochi li abbiamo prodotti, potremmo comunque consegnare quelli no?”
</p>

<p style="text-align: justify;">
  “No” rispose Alabaster “Non potremmo. E sai perchè? Perchè alcuni bambini resterebbero senza niente. Ti immagini se due amichetti si trovassero assieme uno con il regalo ed uno senza il regalo? Sarebbe una tragedia! Che figura ci facciamo?”
</p>

<p style="text-align: justify;">
  “E allora cosa possiamo fare? Chi glielo dice a Babbo Natale? La vigilia di Natale è sempre un po’ su di giri…” disse Wunorse.
</p>

<p style="text-align: justify;">
  <img class="alignleft size-full wp-image-2360" src="http://pratosmart.teo-soft.com/wp-content/uploads/2015/12/images.jpg" alt="images" width="225" height="225" srcset="http://pratosmart.teo-soft.com/wp-content/uploads/2015/12/images-150x150.jpg 150w, http://pratosmart.teo-soft.com/wp-content/uploads/2015/12/images.jpg 225w" sizes="(max-width: 225px) 100vw, 225px" />I folletti erano disperati. Si misero in cerchio dentro il laboratorio guardandosi fissi negli occhi  per riflettere sul da farsi. Qualcuno era triste, altri passeggiavano nervosamente fumando la pipa…
</p>

<p style="text-align: justify;">
  L’alba del 24 Dicembre era ormai giunta. Le renne di Babbo Natale erano pronte, pascolavano e mangiavano fieno a sazietà per essere energiche e compiere un lungo giro del mondo trainando la slitta.
</p>

<p style="text-align: justify;">
  I folletti ancora non avevano trovato una soluzione, quando all’improvviso Babbo Natale entrò nel laboratorio, spalancando la porta. “Buongiorno miei cari folletti” disse “Allora? A che punto siamo con i regali? Avete terminato di costruire i giocattoli?” Poi si accorse che qualcosa nel suo laboratorio non andava. Le macchine erano tutte ferme. I folletti non erano al loro posto, ma girellavano in qua e in là… “Qualcuno vuole spiegarmi cosa sta succedendo qui dentro?” urlò Babbo Natale. “Stanotte io devo lavorare e consegnare i regali in tutto il mondo e voi siete qui a riposavi? Perché?”
</p>

<p style="text-align: justify;">
  Shinny prese coraggio e fece due passi avanti agli altri folletti “Ehm…Babbo Natale….è accaduto un imprevisto…” “Un imprevisto????” gridò di nuovo Babbo Natale fissando il piccolo elfo negli occhi. “Qui dentro non possono accadere imprevisti! La notte di Natale viene una volta l’anno! I bambini la aspettano sognandola dal Natale precedente! Siete impazziti!???”
</p>

<p style="text-align: justify;">
  Shinny riprese “Le macchine per produrre giocattoli si sono fermate tutte di colpo. Non siamo in grado di terminare la produzione per stanotte…”
</p>

<p style="text-align: justify;">
  Babbo Natale crollò disperato su una sedia a dondolo con le mani nella barba bianca: “E adesso? Come faccio?”
</p>

<p style="text-align: justify;">
  Minstix provò a suggerire: “…non potremmo affidare tutto alla Befana per il 6 Gennaio? Mentre ripariamo le macchine?”
</p>

<p style="text-align: justify;">
  “Stai scherzando, vero? Quella è già tanto se riesce a portare le caramelle sulla sua scopa! Non ha una slitta! E poi, i bambini i regali li aspettano stanotte non il 6 Gennaio, che raccontiamo alle famiglie di tutto il mondo?”
</p>

<p style="text-align: justify;">
  Shinny provo di nuovo “Potremmo dire che hai la febbre e che quando guarirai rimedieremo…”
</p>

<p style="text-align: justify;">
  “No non potremmo” disse Babbo Natale, “è il mio lavoro. Non posso fare questo. Dovrei farlo anche con la febbre a 40”.
</p>

<p style="text-align: justify;">
  Mentre gli elfi discutevano accanitamente con Babbo Natale sul da farsi ad un certo punto Alabaster consultò la lettera di un bambino che per caso gli era capitata tra le mani e gli si illuminarono gli occhi. La lettera diceva cosi:
</p>

<p style="text-align: justify;">
  <em>“Caro Babbo Natale, mi chiamo Michele, ho 6 anni, ti scrivo da Prato. Quest’anno avrei desiderato tanto ricevere un dinosauro elettrico. Poi ci ho pensato su e mi sono detto  “…ma se imparassi a farne uno da solo dopo potrei insegnare ai miei amici a costruirsene uno tutto per loro e potremmo giocare assieme, tu che dici? Per favore io allora non vorrei nessun giocattolo. Vorrei tu mi portassi le istruzioni per costruire un dinosauro: uno di quelli elettrici che posso controllare cosi che possa mandarlo in giro per casa e divertirmi a spaventare babbo e mamma. Mi servirebbero anche i pezzi per costruirlo con una descrizione di quali pezzi devo usare cosi che la darò anche ai miei amici che vorrebbero averne uno per sè”.</em>
</p>

<p style="text-align: justify;">
  Alabaster gettò a terra la lettera, si alzò in piedi e disse “Fermi tutti! Ci sono! Ho trovato la soluzione al nostro problema: regaleremo le ricette per fare i giocattoli!”
</p>

<p style="text-align: justify;">
  Babbo Natale alzò lo sguardo verso l’elfo e disse “Le ricette? Cosa significa regaleremo le ricette??”
</p>

<p style="text-align: justify;">
  Alabaster rispose “Semplice. Anziché portare i giocattoli a tutti consegneremo dei sacchetti con i pezzi per costruire i giochi e pubblicheremo le istruzioni per costruirli. In questo modo tutti i bambini del mondo potranno non solo costruire il loro giocattolo, ma sapranno anche come costruirsi i giocattoli di tutti gli altri! Sarà come se avessimo regalato tutti i giochi a tutti i bambini buoni! Non è geniale?”
</p>

<p style="text-align: justify;">
  Babbo Natale si alzò dalla sedia e corse ad abbracciare Alabaster “Oh amico mio! La tua è una grande idea! Tutti i giocattoli per tutti i bambini!<img class="wp-image-2359 alignright" src="http://pratosmart.teo-soft.com/wp-content/uploads/2015/12/babbo-natale-003.jpg" alt="babbo-natale-003" width="399" height="215" srcset="http://pratosmart.teo-soft.com/wp-content/uploads/2015/12/babbo-natale-003-300x162.jpg 300w, http://pratosmart.teo-soft.com/wp-content/uploads/2015/12/babbo-natale-003.jpg 705w" sizes="(max-width: 399px) 100vw, 399px" /> Distruibuendo i pezzi e insegnando loro come si costruiscono le cose! E’ vero! Ma come ho fatto a non pensarci! Amici folletti presto! Iniziate a fare dei piccoli sacchetti in cui sistemerete tutti i pezzi…come potremmo chiamarli… kit di montaggio? Si certo! I kit di Natale. Si! Fate un kit per ogni bimbo presto. Alabaster tu preoccupati di inserire su internet le istruzioni per tutti i giochi e stampane una copia su carta. Fai in modo che dentro ogni istruzione ci sia scritto il nome del giocattolo, i pezzi necessari per costruirlo e come fare per mettere tutti i pezzi assieme e farlo funzionare. Scrivi su ogni istruzione dei giocattoli che sono informazioni di pubblico dominio cosi tutti potranno riusarle!”
</p>

<p style="text-align: justify;">
  Arrivò la sera del 24. Babbo Natale ed i suoi amici folletti avevano caricato la slitta con tutti i kit di Natale per i bimbi di tutto il mondo. Ogni kit aveva le sue istruzioni pubblicate su internet e stampate su carta per chi non poteva accedere al sito di Babbo Natale e leggere le istruzioni su computer.
</p>

<p style="text-align: justify;">
  Babbo Natale salì a bordo della slitta, si voltò verso i suoi amici folletti, guardò Alabaster che gli strizzò l’occhio sorridendo e disse “Grazie amici miei, anche quest’anno sarà Natale!” E partì con la sua slitta per consegnare i regali a tutti quanti mentre i folletti lo salutarono e gli augurarono buon viaggio.
</p>