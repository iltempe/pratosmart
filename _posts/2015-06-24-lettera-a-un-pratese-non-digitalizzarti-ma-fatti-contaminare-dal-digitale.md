---
id: 2010
title: 'Lettera a un pratese: non digitalizzarti, ma fatti contaminare dal digitale'
date: 2015-06-24T12:11:14+00:00
author: Matteo
layout: post
guid: http://pratosmart.teo-soft.com/?p=2010
permalink: /lettera-a-un-pratese-non-digitalizzarti-ma-fatti-contaminare-dal-digitale/
dsq_thread_id:
  - 3874448938
categories:
  - Blog
  - Persone
tags:
  - digital divide
  - digitale
  - innovation
  - prato
---
Caro amico pratese che mi segui,

questa mia lettera per avvisarti che oggi siamo invasi da chi a tutti i costi vuol renderci digitali senza un vero motivo, senza scopo, così per un puro esercizio di stile. Digitale è oggi più che mai un brand e questo è un pericolo per tutti noi che viviamo in una Prato che ha bisogno di cambiare e rinnovarsi.

Verranno a proporti di parecipare a qualche incontro dove si parla di digitale in generale ma non si danno spunti concreti per usare le tecnologie nella tua vita quotidiana. Un consiglio: non ci andare. Perderesti tempo.

<div class="separator" style="clear: both; text-align: left;">
  <a href="http://pratosmart.teo-soft.com/wp-content/uploads/2015/06/wpid-Photo-20150624121018168.jpg" target="_blank" style="clear: left; float: left; margin-bottom: 1em; margin-right: 1em;"><img src="http://pratosmart.teo-soft.com/wp-content/uploads/2015/06/wpid-Photo-20150624121018168.jpg" id="blogsy-1435140674751.8455" class="alignleft" width="500" height="323" alt="" /></a>
</div>

Verranno a dirti che con un ecommerce e una pagina Facebook sul web inizierai a farti vedere. Lascia perdere. Il fine di stare sul web non è quello di farsi vedere di più, ma di definire una tua presenza che ti porti a vendere un prodotto o un servizio per cui conta sempre di più chi ti da lo spazio per fare questo online.

Tu che usi Facebook per commentare le notizie di gossip o di cronaca cittadina, magari non sai che Facebook può essere per il tuo mestiere fonte inesauribile di informazioni, ovviamente se lo usi impostando i giusti canali di informazione al suo interno.

Tu che non conosci Twitter forse ti piacerebbe apprezzare come un tweet può essere in 140 caratteri un messaggio che contiene informazioni preziose per indagini di marketing

Tu che magari sei rimasto affascinato dalla stampa 3d (che oggi sta diventando sempre più una moda) bisognerebbe che tu capissi che la stampa 3d è un concetto più che uno sfizio digitale perchè ti permette di unire il dato digitale al mondo reale facendoti creare un oggetto.

E infine: tu che magari sei dentro un'associazione, un organismo o un gruppo informale storico della città forse non lo sai ma custodisci nella tua sede una miriade di informazioni in formato cartaceo o analogico che se inserite nella giusta piattaforma web possono generare un valore cittadino immenso.

Tutto questo per dirti: non snaturarti digitalizzandoti perchè va di moda o perchè qualcuno te lo dice, cerca invece di trovare il modo di contaminare quello che fai con gli strumenti digitali a disposizione, provaci te lo assicuro, ne vale la pena.

&nbsp;