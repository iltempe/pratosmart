---
id: 1330
title: 'Hacktoscana : un grande evento per riunire &#8220;gli hacker che aiutano&#8221;'
date: 2014-10-03T15:42:58+00:00
author: Matteo
layout: post
guid: http://pratosmart.teo-soft.com/?p=1330
permalink: /hacktoscana-un-grande-evento-per-riunire-gli-hacker-che-aiutano/
dsq_thread_id:
  - 3079397302
categories:
  - Blog
  - Hackers
tags:
  - hacktoscana
  - prato
---
<img class="alignleft" src="http://www.internetfestival.it/wp-content/uploads/2014/09/hacktoscana.jpg" alt="" width="356" height="178" />Il prossimo Sabato 11 Ottobre è previsto l’evento [#hacktoscana](http://www.internetfestival.it/bandi/hacktoscana/) , all’interno della manifestazione innovativa Internet Festival.

Riporto dal sito:

> L’evento è rivolto a gruppi, anche informali, di massimo 5 componenti che presenteranno una candidatura attraverso il form sul sito dell’evento.
> 
> Sarà possibile partire da prodotti e servizi già esistenti. I dipendenti della Regione Toscana potranno partecipare fuori concorso: in caso di vincita, sono previste menzioni speciali.
> 
> Per i singoli interessati, abbiamo creato un [gruppo Facebook](https://www.facebook.com/groups/891129287581219/) per facilitare la nascita di team.
> 
> La selezione sarà gestita da RENA in accordo con l’Assessorato ai Sistemi informativi e alla Partecipazione della Regione Toscana. Saranno valorizzate capacità di esecuzione ed interdisciplinarietà dei team.

Mi permetto di segnalare qui l’evento perchè è un’occasione per riunire hacker civici da tutta la regione per creare attenzione al tema tanto importante degli #opendata nella nostra regione.

Si tratta di una maratona che si svolgerà a Pisa e durante la quale tutti i partecipanti, assistiti da mentor, potranno sviluppare

  * nuovi possibili servizi on line
  * soluzioni capaci di agevolare la fruizione dei servizi on line
  * strumenti per incentivare e arricchire la partecipazione dei cittadini alla collaborazione, formulazione, attuazione e valutazione delle politiche pubbliche
  * strumenti per favorire forme di partecipazione civica, anche a supporto dell’articolo 118 per il principio di sussidiarietà orizzontale
  * strumenti per offrire ai cittadini un ruolo di primaria centralità nella vita pubblica

Io ci sarò : sto anche cercando una terza persona motivata e competente per dar vita ad un team competitivo al massimo. Contattatemi se volete gareggiare con me, domani sera iscriverò il mio team. Altrimenti vi aspetto comunque!