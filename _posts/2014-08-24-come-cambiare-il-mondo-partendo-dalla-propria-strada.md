---
id: 1165
title: Come cambiare il mondo partendo dalla propria strada
date: 2014-08-24T20:18:23+00:00
author: Matteo
layout: post
guid: http://pratosmart.teo-soft.com/?p=1165
permalink: /come-cambiare-il-mondo-partendo-dalla-propria-strada/
dsq_thread_id:
  - 3100891533
categories:
  - Blog
  - Persone
  - Vita
---
<p style="color: #000000;">
  Stasera vi presento un modo nuovo di concepire la vostra strada e il vostro vicinato. Torniamo alle feste rionali dei periodi che furono ma innoviamole col web. Vecchio con Nuovo: la solita ricetta che vince sempre ed in questo caso ci permette di ri-considerare i dintorni di casa e chi ci abita accanto.
</p>

<p style="color: #000000;">
  «Vuoi cambiare il mondo. Parti dalla tua strada» spiega Federico Bastiani, giornalista e blogger 36enne. Lui lo ha fatto “connettendo” le vite dei residenti di via Fondazza a Bologna, che è diventata la <span style="color: #3366ff;"><a style="color: #000000;" href="http://www.socialstreet.it/" target="_blank"><span style="color: #3366ff;">prima social street d’Italia</span></a>:</span>
</p>

<blockquote class="blue_sprite" style="font-style: italic; color: #000000;">
  <p>
    <em>Ero stanco di non conoscere i miei vicini, di uscire di casa e non salutare nessuno. A causa del lavoro non avevo tempo di stringere amicizie. Mio figlio non aveva nessuno con cui giocare. Allora ho creato un gruppo Facebook per unire i residenti della strada in cui abito, stampato qualche volantino e promosso questa mia offerta di socialità»</em>
  </p>
</blockquote>

<p style="color: #000000;">
  Con un’idea semplice Federico colpisce un bisogno comune. In pochi giorni il gruppo vede crescere il numero degli iscritti e i residenti cominciano a interagire:<strong> si scambiano conoscenze, professionalità, portano avanti progetti comuni</strong>. Nascono anche legami sentimentali. Tutto per il bene di tutti:
</p>

<blockquote class="blue_sprite" style="font-style: italic; color: #000000;">
  <p>
    <em>Sono partite tante iniziative: a dicembre abbiamo organizzato un flashmob con centinaia di persone per strada che si scambiavano gli auguri di Natale. Abbiamo lanciato progetti interloquendo con il Comune per realizzare fioriere e orti urbani. Ci stiamo riappropriando del nostro territorio».</em>
  </p>
</blockquote>

<blockquote class="blue_sprite" style="font-style: italic; color: #000000;">
  <p>
    <em>Non siamo un’associazione. Non c’è un capo o una gerarchia. Non nasciamo per qualcosa in particolare o per protestare contro qualcosa (come i comitati). Siamo un laboratorio sociale. Chiunque può aprire una social street. Chi desidera farlo, trova sul nostro sito alcune linee guida per iniziare. Gli raccontiamo la nostra esperienza e lo aiutiamo a replicarla».</em>
  </p>
</blockquote>

<p style="color: #000000;">
  <strong>Cosa deve fare chi vuole aprire una social street?</strong>
</p>

<blockquote class="blue_sprite" style="font-style: italic; color: #000000;">
  <p>
    <em>Va sul nostro sito, si informa, ci contatta e noi gli diamo qualche consiglio utile. L’amministratore della pagina ha comunque carta bianca. Non insegniamo la socialità, ma vogliamo solo alimentarla. Quello che conta è che agisca secondo i nostri principi: creare una rete non per fare gli interessi dei singoli, ma il bene di tutti. L’obiettivo resta la socialità. La conoscenza reciproca e fiducia possono poi avere ritorni economici».</em>
  </p>
</blockquote>

Che dire al solito in questo periodo è veramente innovativo chi riesce a mischiare le tecnologie web più evolute (come quelle dei social) con la vita vera. Questo significa usare i social e mischiarli con la vita che trascorriamo &#8220;nel mondo reale&#8221; perchè ormai il mondo reale comprende anche i social e viceversa. Più riusciremo in questo intento di mischiare queste due realtà più trarremo da esse il massimo valore per la nostra città e non solo.

_ <a href="http://millionaire.it/social-street-cose-e-perche-puo-migliorare-la-tua-vita/" target="_blank">fonte millionaire.it</a>_