---
id: 1710
title: Fare inclusione con Openstreetmap
date: 2015-01-27T20:03:37+00:00
author: Matteo
layout: post
guid: http://pratosmart.teo-soft.com/?p=1710
permalink: /io-faccio-inclusione-con-openstreetmap/
dsq_thread_id:
  - 3460763788
categories:
  - Blog
  - 'Prato&amp;Ilmondo'
tags:
  - cina
  - opendata
  - openstreetmap
  - prato
---
<p style="text-align: justify;">
  Tra 4 giorni termina il concorso <a href="http://pratosmart.teo-soft.com/pratomappailnumero/">Pratomappailnumero</a> nato per creare in città attenzione sul fatto che chiunque con <a href="http://www.openstreetmap.org/">OpenstreetMap</a> può contribuire come e quando vuole alla descrizione del nostro territorio tramite dati aperti e georeferenziati.
</p>

<p style="text-align: justify;">
  E’ stato sicuramente un bell’esperimento di grande partecipazione civica. 10 persone che si sono sfidate per mappare i numeri degli edifici di Prato. “A cosa è servito?” qualcuno mi ha chiesto. Sicuramente abbiamo posto il tema dei dati aperti davanti ai cittadini di Prato, li abbiamo invitati su una piattaforma che qualcuno di loro non conosceva ed abbiamo generato valore tramite dati nuovi. Quale valore? E’ semplice: sulla mappa di Prato abbiamo dei numeri civici che prima non c’erano. Chiunque li può rintracciare, inserire in servizi, aggiornare etc…
</p>

<p style="text-align: justify;">
  Ma non basta.
</p>

<p style="text-align: justify;">
  Occorre proseguire su questa strada. Prato ha una community di bravi mappatori su cui puntare che può essere “usata” come gruppo base di gestione di alcuni dati e questa community va alimentata e incoraggiata a proseguire perchè è cosi che si contribuisce a creare potenziale valore per nuovi servizi digitali per la città.
</p>

<p style="text-align: justify;">
  Ma non basta.
</p>

<p style="text-align: justify;">
  Occorre includere sempre più persone. Occorre chiamare le persone e spiegare loro come mai si usa Openstreetmap. Cosa è possibile fare. E occorre chiamare tutti. Proprio tutti. Ho <a href="http://pratosmart.teo-soft.com/non-ce-innovazione-dove-ce-razzismo/">già fatto riferimento</a> a quanto la comunità cinese debbba essere inclusa in questo processo di cambiamento cittadino. Possiamo scegliere: dato che rappresentano Prato anche loro, o creiamo le condizioni per un contributo anche di queste persone all’interno ad esempio di iniziative come openstreetmap, l’alternativa è rinunciarci e perdere quel valore che invece anche da cittadini cinesi potrebbe provenire.
</p>

<p style="text-align: justify;">
  Con il mio amico <a href="http://www.stefanodroghetti.co.nr/">Stefano Droghetti</a> abbiamo creato questa presentazione in Cinese, partendo da <a href="http://www.slideshare.net/ChenJuilin/openstreetmapgis">questa</a> presentazione e traducendola in lingua che dovrebbe essere comprensibile alle persone cinesi che vivono a Prato. Vuole essere l’inizio di una nuova inclusione, più importante, all’interno di un progetto &#8220;M’appare Prato&#8221; davvero per tutti.
</p>

<p style="text-align: justify;">
  Diffondetela tra i vostri contatti, in modo che si inizi a fare integrazione anche con gli opendata.
</p>