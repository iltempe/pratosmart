---
id: 844
title: 'Non c&#8217;è innovazione dove c&#8217;è razzismo'
date: 2014-08-13T21:50:29+00:00
author: Matteo
layout: post
guid: http://pratosmart.teo-soft.com/?p=844
permalink: /non-ce-innovazione-dove-ce-razzismo/
dsq_thread_id:
  - 3031109693
categories:
  - Blog
  - Economia
  - Persone
  - 'Prato&amp;Ilmondo'
tags:
  - cinesi
  - innovazione
  - prato
---
<p style="text-align: justify;">
  <a href="http://pratosmart.teo-soft.com/wp-content/uploads/2014/08/GlobalFabLabMap.png"><img class="alignleft  wp-image-847" src="http://pratosmart.teo-soft.com/wp-content/uploads/2014/08/GlobalFabLabMap-300x169.png" alt="GlobalFabLabMap" width="312" height="176" srcset="http://pratosmart.teo-soft.com/wp-content/uploads/2014/08/GlobalFabLabMap-300x169.png 300w, http://pratosmart.teo-soft.com/wp-content/uploads/2014/08/GlobalFabLabMap-1024x578.png 1024w" sizes="(max-width: 312px) 100vw, 312px" /></a>Siamo stati abituati da alcuni giornali, alcuni telegiornali e alcuni politici a vedere negli extracomunitari una minaccia per noi. Ci hanno convinto che &#8220;ci rubano il lavoro&#8221;, ci hanno insegnato che &#8220;sono solo delinquenti&#8221;, ogni discussione su un fatto di cronaca va a finire sempre in un &#8220;se ne tornino a casa loro&#8221; (quando va bene). E  questo è un classico, senza dubbio in un periodo di &#8220;depressione&#8221; come questo il capro espiatorio diventa necessario.
</p>

<p style="text-align: justify;">
  Qui non si fa nè economia nè politica, nè tantomeno polemica. E&#8217; fuori discussione che ogni regola in tema di lavoro vada rispettata. Qui si parla di innovazione sociale ovvero di tutto quello che di nuovo si può fare in una città (e non solo) per riattivare processi di progresso urbano ed uscire da un periodo che tutti sappiamo essere di profonda crisi.
</p>

<p style="text-align: justify;">
  E l&#8217;analisi che può essere fatta risponde alla domanda &#8220;ci conviene essere razzisti?&#8221;, per i temi che io discuto secondo me no. Eccone alcuni motivi.
</p>

<p style="text-align: justify;">
  Partiamo dal ruolo dei <strong>social network</strong>: qualcuno ha mai pensato che un cinese che condivide una notizia riguardante Prato la condivide con una rete tutta sua, all&#8217;interno della quale ogni occidentale ha normalmente difficoltà enormi ad accedere?
</p>

<p style="text-align: justify;">
  Qualcuno ha mai pensato che un retweet di un qualunque abitante dell&#8217;est-europa di una foto di Prato ne dà visibilità in tutto il suo paese e non solo? Quando stai in un social network come Facebook dove praticamente un continente intero di persone vive un po&#8217; del suo tempo, non esiste confine, paese o razza. Non avrebbe senso. Esistono solo legami tra persone. E più sono estesi questi legami più potenzialmente creano valore.
</p>

<p style="text-align: justify;">
  Avete mai riflettuto che se mai ci fosse uno spazio web come quello da cui scrivo, gestito da un cinese ci potrebbero essere margini per creazione di progetti innovativi (non voglio dire imprese) tramite la rete?
</p>

<p style="text-align: justify;">
  Altro aspetto: i luoghi dell&#8217;innovazione. Avete mai riflettuto sul fatto che i <a href="http://it.wikipedia.org/wiki/Fab_lab" target="_blank">Fablab</a> come i <a href="https://zen.coderdojo.com/" target="_blank">CoderDojo</a> sono luoghi dove si crea al di là della razza? E che normalmente i Fablab vanno a costituire un network virtuale di conoscenza che si instaura tra paesi culturalmente molto diversi tra loro? e che proprio il fatto di connettere luoghi di innovazione sociale molto distanti geograficamente e persone di provenienza diversa consente migliori invenzioni proprio perché si mescolano esperienze differenti?
</p>

<p style="text-align: justify;">
  E due parole anche sulle questioni di Prato. Capite bene, signori miei, perchè quando sento dire &#8220;ci portano via il lavoro&#8221;, mi viene da sorridere: perché è ciò che ci hanno voluto per anni far credere, senza insegnarci a pensare ad un modo di re-inventare quel lavoro e nel pensare a livello di rete nuove economie (globali e locali). Il tessile a Prato non è certo andato in crisi per l&#8217;avvento dell&#8217;industria cinese lo sappiamo bene tutti (e chi vi parla non è un economista). Il tessile a Prato è andato in crisi quando i sistemi dei mercati globali hanno fatto sì che si potesse scegliere online una Tshirt del modello che vogliamo e la si potesse ordinare in un qualunque paese del mondo ad un costo che è la metà di quanto pagheremmo la stessa maglietta a Prato (non potendo selezionarne colore e modello).  L&#8217;industria che non ha colto questo cambiamento ne è rimasta vittima. E, che piaccia o no, il cambiamento nell&#8217;innovazione vuol dire anche saper sfruttare il fattore diversity, è <a href="http://images.forbes.com/forbesinsights/StudyPDFs/Innovation_Through_Diversity.pdf" target="_blank">dimostrato</a> che è vincente.
</p>

<p style="text-align: justify;">