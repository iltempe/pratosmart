---
id: 2114
title: 'Se devi sviluppare un servizio digitale fallo dove c&#8217;è gente'
date: 2015-08-29T13:41:06+00:00
author: Matteo
layout: post
guid: http://pratosmart.teo-soft.com/?p=2114
permalink: /se-devi-sviluppare-un-servizio-fallo-dove-la-gente-ce-usa-i-social/
dsq_thread_id:
  - 4077907717
categories:
  - Blog
  - Economia
  - Governance
  - Persone
tags:
  - emergenzeprato
  - social
  - telegram
---
<p style="text-align: justify;">
  Mi arrivano da un po&#8217; giorni a questa parte apprezzamenti e richieste di chiarimenti su come è stato sviluppato <a href="http://pratosmart.teo-soft.com/emergenzeprato/" target="_blank">emergenzeprato</a> (specie la parte su <a href="http://pratosmart.teo-soft.com/emergenzeprato-cresce-telegram-per-sapere-il-meteo-a-prato/" target="_blank">Telegram</a>) e di questo sono ovviamente soddisfatto, evidentemente è stata un&#8217;idea apprezzata anche se il mio intento non è mai stato quello di fare un servizio quanto piuttosto di condividere un esperimento perchè se qualcuno lo reputasse valido lo potesse riusare e sprimentare a sua volta.
</p>

<p style="text-align: justify;">
  Premetto che il sottoscritto non lavora nelle PA nè in un azienda di servizi informatici alle PA e proprio per questo cerco di sottoporvi un punto di vista da &#8220;esterno&#8221;.
</p>

<p style="text-align: justify;">
  Alla base di tutto ci sta una mia convinzione che <strong>creare un servizio digitale partendo da una APP mobile specifica  (come a volte ho visto fare) solo per ricevere un contenuto o per farlo trasmettere da un dispositivo mobile è oggi a mio parere un suicidio totale</strong>.
</p>

<p style="text-align: justify;">
  <strong>Nessuno di noi è Mark Zuckerberg</strong>, nessuno può anche solo lontanamente pensare di diventare popolare come è Telegram (che è ancora poco usato, ma molto usabile) o WhatsAPP.
</p>

<p style="text-align: justify;">
  Se tu vuoi dire alle persone che tempo fa o quali sono i rischi legati alla tua città devi dirglielo dove le persone sono già, non racchiudere queste informazioni in una APP creata ad hoc e che nessuno conosce.
</p>

<p style="text-align: justify;">
  Per di più diffondere un nuovo servizio (già a cose normali) è una fatica enorme, le aziende hanno gli uffici di marketing che si occupano della diffusione dei loro brand. Vogliamo davvero investire nello sviluppo di piattaforme chiuse ed investire altrettanto perchè qualche cittadino le usi?
</p>

<p style="text-align: justify;">
  Ripeto: per me rappresenta una fatica immensa, con poco ritorno a meno di non avere effettivamente una struttura di comunicazione molto forte (oltre ad un&#8217;idea interessante).
</p>

Nessuno pensi, per favore, a meno che non abbia seri motivi di crederlo, di avere la forza di fare il SUO SERVIZIO quello inventato da 0, solo per far vedere che le sue dimensioni sono più grandi di un altro. Una buona soluzione è quella di aggregare e ritrasmettere i contenuti dove le persone le puoi già trovare.

<p style="text-align: justify;">
  Molti italiani hanno scoperto internet grazie ai social media, per cui, che ci piaccia o no, è li che ha senso trasmettere e ricevere contenuti per servizi digitali. Sto sperimentando che è effettivamente cosi.
</p>

<p style="text-align: justify;">
  <strong>Telegram</strong> da questo punto di vista rappresenta un&#8217;ottima piattaforma generica per sviluppare servizi al cittadino perchè è già una piattaforma usabile per dialogare tra persone per cui <strong>le persone la possono usare come &#8220;prodotto&#8221; per un &#8220;servizio&#8221; e non come un servizio a sè stante</strong>.
</p>

<p style="text-align: justify;">
  A quelli che in questi giorni hanno intrapreso una &#8220;guerra di religione&#8221; contro Telegram individuandone le debolezze e sottolineandone i vincoli tecnici (che conosco) rispondo dicendo che non c&#8217;è mai stata, almeno da parte mia, una promozione dello strumento fine a sè stessa, ma un desiderio di sperimentare un canale semplice da usare per <strong>far usare gli opendata alla gente</strong> (non solo ai tecnici) e Telegram è ad esempio un modo di far capire a mia moglie (che di opendata non nè sa nulla) cosa si può fare con i dati aperti partendo appunto da un&#8217;applicazione semplice.
</p>

<p style="text-align: justify;">
  Per quanto riguarda la questione di diffondere i dati, quale siano le strade migliori, le più sicure, sostengo da sempre la multicanalità degli strumenti nelle PA come buona soluzione.
</p>

<p style="text-align: justify;">
  Si ritiene l&#8217;SMS sicuro e conveniente? Si usi quello! Magari valuterei un possibile affiancamento a servizi (anche sperimentali) basati su tecnologia diversa. Siete riusciti a creare un robot WhatsApp dove reputate esserci più cittadini? Usatelo!
</p>

<p style="text-align: justify;">
  Il concetto che forse non ho abbastanza sottolineato dell&#8217;operazione Emergenzeprato è che esiste un robot Telegram e un robot Twitter (per due pubblici anche diversi) che potrebbero essere affiancati da altri robot che &#8220;consumano&#8221; tutti gli stessi dati.  <strong>L&#8217;apertura dei dati relativi al meteo e al rischio è un pre-requisito fondamentale per poi creare più canali di comunicazione ed arrivare quindi a più persone.</strong>
</p>

<p style="text-align: justify;">
  La protezione civile di Firenze mi fa sapere, ad esempio, che usa l&#8217;SMS per un messaggio di allerta e sovrappongono a questo Facebook, Twitter e adesso Telegram per aumentare l&#8217;informazione.
</p>

<p style="text-align: justify;">
  Ci sono dei paesini ad esempio dell&#8217;Appennino della vallata pratese dove gli SMS arrivano con difficoltà, ma è arrivata la fibra ottica e quindi in casa i cittadini hanno la WIFI. In questi posti, forse, adotterei una politica di comunicazione digitale un po&#8217; diversa.
</p>

<p style="text-align: justify;">
  Ci saranno presto città dove le stazioni meteo (e tanti altri sensori) saranno tutte connesse sul web e ci sarà necessità di far arrivare al cittadino non tanto del testo in una chat, ma anche grafici, suoni, video. Non tanto per le allerte ma per informare. Pensiamoci.
</p>

<p style="text-align: justify;">
  Siano quindi i territori a definire le loro strategie di comunicazione più adatte sulla base della loro storia, della cultura delle persone e degli strumenti e delle tecnologie a disposizione. E&#8217; importante a mio avviso che in questo però ci sia stata una valutazione quanto mai &#8220;completa&#8221; delle possibilità, dei vantaggi e degli svantaggi di ogni strumento. Ecco perchè resta importante sperimentare. Pensiamoci.
</p>

<p style="text-align: justify;">